<p>Rząd przyjął kwotową waloryzację emerytur</p>
<p>Rząd przyjął we wtorek projekt zmiany ustawy o emeryturach i rentach zakładający zmianę systemu waloryzacji świadczeń z procentowej na kwotową. Wszystkie emerytury i renty będą podwyższone w 2012 r. o jednakową kwotę 71 zł - podało CIR.</p>
<p>Wprowadzenie waloryzacji kwotowej ma chronić budżety gospodarstw domowych emerytów i rencistów pobierających niższe świadczenia - podkreśliło CIR, dodając, że zmiana ta jest realizacją zapowiedzi z expose premiera Donalda Tuska.</p>
<p>Zgodnie z projektem, o 71 zł wzrosną wszystkie emerytury i renty, także emerytury i renty rolników indywidualnych, służb mundurowych oraz świadczenia pozaubezpieczeniowe, jak zasiłki i świadczenia przedemerytalne, renty socjalne, emerytury pomostowe, nauczycielskie świadczenia kompensacyjne, renty dla kombatantów oraz inwalidów wojennych i wojskowych.</p>
<p>Przyjęty przez rząd projekt zakłada, że w 2012 r. kwota najniższej emerytury i renty dla osób całkowicie niezdolnych do pracy wyniesie 799,18 zł miesięcznie, a najniższa renta dla osób częściowo niezdolnych do pracy wyniesie 613,38 zł miesięcznie.</p>
<p>W projekcie przewidziano również zwiększenie dodatków do emerytur i rent. Zostaną podwyższone o wskaźnik procentowy waloryzacji, czyli o 104,8 proc. Wskaźnik ten będzie miał również zastosowanie do obliczania maksymalnych kwot zmniejszeń świadczeń w przypadku osiągania przez emeryta lub rencistę dochodu z pracy.</p>
<p>Jak podało CIR, projekt nowelizacji ustawy nie pociąga za sobą dodatkowych obciążeń budżetu państwa, bo wydatki na te cele mieszczą się w środkach zarezerwowanych w projekcie ustawy budżetowej na 2012 rok.</p>
<p>We wtorek rząd miał się też zająć projektem ustawy o składkach na ubezpieczenie zdrowotne rolników. W komunikacie CIR podało, że posiedzenie rządu będzie kontynuowane w środę. Trybunał Konstytucyjny uznał za niezgodne z ustawą zasadniczą opłacanie składki zdrowotnej rolników z budżetu państwa i dał czas do marca br. na uregulowanie tej kwestii.</p>
<p>- - - - -</p>
<p>Zdaniem Jeremiego Mordasewicza z Polskiej Konfederacji Pracodawców Prywatnych Lewiatan, kwotowa waloryzacja emerytur narusza podstawową zasadę systemu emerytalnego, zgodnie z którą każdy przechodzący na emeryturę ma otrzymać tyle, ile włożył do systemu.</p>
<p>- Wysokość emerytury w obowiązującym w Polsce systemie emerytalnym zależy od okresu płaconych składek i ich wysokości - podkreślił w rozmowie z IAR Jeremi Mordasewicz.</p>
<p>Wyjaśnił, że rezygnacja z waloryzacji procentowej oznacza, że osoby o najniższych świadczeniach otrzymają emerytury wyższe niż wynikałoby to z inflacji. Osoby z wyższymi świadczeniami otrzymają zaś emerytury, których siła nabywcza zmaleje.</p>
<p>Waloryzacja kwotowa oznacza więc, że osoby o wyższych zarobkach i w konsekwencji wyższych emeryturach oddadzą część swojej waloryzacji na rzecz osób o najniższych emeryturach.</p>
<p>Jeremi Mordasewicz zwrócił uwagę, że gdybyśmy w długim okresie zachowali waloryzację kwotową, to wszystkie emerytury by się wyrównały. Na dalsze lata rząd zapowiada jednak waloryzację o wskaźnik inflacji.</p>
<p>Rząd uzasadnia, że przejściowa metoda waloryzacji wynika nie tylko z chęci chronienia osób z niższymi świadczeniami. Powodem takiej waloryzacji jest również to, że nie ma w budżecie dodatkowych wolnych środków, które można byłoby przeznaczyć na działania osłonowe dla najuboższych. Łączny koszt waloryzacji ma wynieść 6 miliardów 700 milionów złotych.</p>
<p>Skomentuj artykuł: Rząd przyjął kwotową waloryzację emerytur</p>
<p>Wasze komentarze (689)</p>
<p>Pracowałam 45 lat i jak płaciłam składki 50% na ZUS to nikt mnie z tego nie zwolnił chociaż połowe mojej pensji szło na podatki i ZUS a teraz ja mam ze swojej emerytury finansować tych co całe życie obijali się i mają po znajomości renty a takich jest zdecydowana większość Albo pracują na czarno i składke kasują do kieszeni.To ma być sprawiedliwość społeczna? Niech Rząd się opamięta mnie nikt niczego za darmo nie dawał a łatwo dawać z cudzego.Waloryzacja to nie jest dawanie [po równo .Ponieważ ja dla ZUS dawałam dużo a ZUS obowiązany jest mi uwzględnić inflacje czyli przywrócić wartość mojej emerutury.Bo w znacznym stopniu przyczyniłam się do finansowanie poprzedniego pokolenia i taka jest prawda.</p>
<p>Pracowałam 45 lat i jak płaciłam składki 50% na ZUS to nikt mnie z tego nie zwolnił chociaż połowe mojej pensji szło na podatki i ZUS a teraz ja mam ze swojej emerytury finansować tych co całe życie obijali się i mają po znajomości renty a takich jest zdecydowana większość Albo pracują na czarno i składke kasują do kieszeni.To ma być sprawiedliwość społeczna? Niech Rząd się opamięta mnie nikt niczego za darmo nie dawał a łatwo dawać z cudzego.Waloryzacja to nie jest dawanie [po równo .Ponieważ ja dla ZUS dawałam dużo a ZUS obowiązany jest mi uwzględnić inflacje czyli przywrócić wartość mojej emerutury.Bo w znacznym stopniu przyczyniłam się do finansowanie poprzedniego pokolenia i taka jest prawda.</p>
<p>Pan Premier może i historię zna ale liczyć nie umie. Jak można dać tę samą kwotę podwyżki temu co pracował 40 lat jak i temu co pracował 10 czy 20 lat ( a resztę na czarno). Po co wydłużać lata pracy, kiedy kiedyś geniusz z pomyślunkiem Premiera i tak wszystkich zrówna.</p>
<p>DO TRYBUNAŁU KONSTYTUCYJNEGO P.MORDASIEWICZ MA RACJĘ TYLKO KTO MA ZŁOŻYĆ TEN PTOTEST DO TRYBUNAŁU ? PRZECIEŻ POJEDYŃCZY OBYWATEL NIE BĘDZIE SKŁADAŁ ALBO ZASKARŻY JAKAŚ ORGANIZACJA SPOLECZNA KTÓRA TERAZ NABRAŁA WODY W USTA CO TE ORGANIZACJE BRONIĄCE SPRAW SPOŁECZNYCH EMERYTUÓW ROBIĄ - M I L C Z Ą !</p>
<p>Panie Tusk , Dlaczego wynagrodzenie za pracę jest zróżnicowane. Jak po równo, bo kryzys, więc i wynagrodzenia po równo. Każdy zatrudniony licząc od sprzątaczki do premiera , prezydenta, ma dostać tyle co emeryt , nie więcej niż 2000 zł plus waloryzacja 71 zł. Będą pieniądze na załatanie dziury w budżecie.
Emerycie wcześniej ciężko i długo pracowali na swoje świadczenia,płacili wysokie składki, a teraz im się je odbiera.</p>
<p>Waloryzacja emerytur zawsze powinna być kwotowa.a migdy procentowa.Jest zwykłym kłamstwem Mordasiewicza, że ktoś zabiera mu część emerytury,Swoją wypracowaną emeryturę już ma wyliczoną i wyższą pobiera cały czas.,bo miał wyższe zarobki.Natomiast teraz jako emeryt niczego nie wypracowuje, bo nie pracuje jak każdy emeryt i powinien jak każdy emeryt otrzymywać waloryzacją kwotowo taką samą. Za to że więcej zarabiał,to ma naliczoną wyższą emeryturę i zawsze będzie miał wyższą o kilka tys zł. Bo są emeryci mający po 8-10 tys i ci emeryci nic nie robiąc obecnie, nie produkując dla kraju niczego, chcieli by pobierać najwyższe waloryzacje, a na jakiej podstawie.Ma przecież naliczoną emeryturę według swych zarobków .Właśnie do tej pory przy podziale procentowym waloryzacji ci najmniej zarabiający i mający obecnie najniższe emerytury byli dosłownie okradani przez tych bogatszych, którzy mieli wysokie emerytury.To było zwykłe złodziejstwo i powinien ten system naliczania waloryzacji być dawno zmieniony. Wtedy będzie uczciwie.</p>
<p>Pracowałem 44 lata po to aby dostać 1860 brutto emerytury po ukończeniu 65 lat.Przez 44 lata państwo (ZUS) otrzymywało składkę na moje zabezpieczenie emerytalne,korzystał z tego budżet Państwa, więc pytam sięPana Panie Tusk,czy PaństwoPolskierobimiłaskę,waloryzuje emeryturę wg polityki rządu,a nie Ustawy Zasadniczej RP jaką jest Konstytucja. Zaznaczuć pragnę,że mam na utrzymaniu żonę, która nie posiada uprawnień emerytalnych,z powodu zbyt krótkiego stażu pracy 13 lat,więc tą emeryturę należy podzielić na dwie osoby.Żona moja jest również bezprawnie pozbawiona praw obywatelsskich ponieważ nie może np być abonentem RTV z racji tego , że nie jest emerytem,natomiast ja muszę płacć ten abopnament ponieważ moja emerytura jest wyższa niż ustalona w ustawie keota 1501,-.Jedną usrawą z roku 2010 pozbawiona emeryhtów ze stopniem inwsalidztwa umiarkowanym w ZPCh. Więc na podstawie przytoczonych, przeze mnie syhtuaci takich naruszeń Konstytucji RP przez Pana rząd jest więcej i chociaż wiem
że Pan moją wupowiedz będzie miał głęboko gdzieś
, to i ja przy następnych wyborach będę miał Pana i Pana Partię też w głębokim niepoważaniu.</p>
<p>Panie Premierze złamał Pan Konstytucję i tak będzie Pan musiał zwrócić ukradzione pieniądze.To skandal , nigdy nie posądzałabym Pana o taką bezmyślność. Już nigdy nie zagłosuję na Pana ani na PO. Moi znajomi również nie.</p>
<p>Panie premierze dlaczego Pan się bawi w Janosika moim kosztem .Ja na swoją emeryturę ciężko pracowałam kilkadziesiąt lat, płaciłam wysokie składki do ZUS waloryzacja złotowa jest według mnie złodziejstwem nie jestem instytucją harytatywną!!!. Jeśli Pan chciał być dobrym wujkiem to trzeba było oddać swoje pobory .</p>
<p>Biznes w INTERIA.PL to najświeższe informacje gospodarcze, a więc aktualne kursy walut, notowania giełdowe i wiadomości z GPW. Serwis funkcjonuje jako niezbędnik każdego przedsiębiorcy - dowiedz się, na jakiej zasadzie działa firma i giełda, jak rozliczyć PIT, co zmieniło się w prawie gospodarczym oraz jakie fundusze inwestycyjne i waluty warto nabyć. Przeczytaj rekomendacje ekspertów i z sukcesem pomnażaj swój kapitał.</p>
