<p>W ostanich tygodniach obserwuje się znaczący przyrost liczby chorych na różyczkę. W ciągu ubiegłego tygodnia odnotowano 700 nowych przypadków. Najgorsza sytuacja jest w Tokio.</p>
<p>środa, 20 marca 2013</p>
<p>Denga na wyspach Salomona</p>
<p>W ostatnich dniach, na Wyspach Salomona zdiagnozowano kilkaset przypadków dengi. Według gazety Solomon Star, w wyniku choroby zmarły 4 osoby. Tamtejsze Ministerstwo Zdrowia nie potwierdza informacji o śmierci chorych.</p>
<p>środa, 20 marca 2013</p>
<p>Aktualna informacja o dendze w Tajlandii</p>
<p>Według Ministerstwa Zdrowia Publicznego Tajlandii, w okresie od 1 stycznia do 11 marca odnotowano 13 200 przypadków dengi. Z jej powodu zmarło 16 osób. Liczby te są 4 razy wyższe niż w analogicznym okresie roku ubiegłego. Ministerstwo obawia się, że sutyacja epidemiologiczna ulegnie pogorszeniu w czasie zbliżającej się pory deszczowej.</p>
<p>W wenezuelskiej miejscowości Banco Morrones znajdującej się w okręgu Guaranarito zmarła kobieta, u której zdiagnozowano wenezuelską gorączkę krwotoczną. Badania trzech kolejnych mieszkańców Banco Morrones, z podobnymi objawami co zmarła kobieta dały także pozytywne wyniki. Dyrektor lokalnego Departamentu Zdrowia Antonio Brito, poinformował, że zmarła zbyt późno trafiła do lekarza a wcześniej nie przyjmowała żadnych lekarstw, mogących znosić objawy gorączki krwotocznej.Wirusy wywołujące chorobę przenoszą szczury, które wydalają go ze śliną, moczem, kałem itp. Do zakażenia dochodzi zwykle drogą oddechową. Wirusy zawarte w cząstkach kurzu dostają się do płuc, skąd rozprzestrzeniają do innych tkanek i narządów. Aby uniknąć zakażenia należy omijać tereny wiejskie Wenezueli, spożywać przegotowane potrawy oraz pić przegotowaną wodę. Ważne jest także zraszanie podłóg oraz innych miejsc, z których łatwo może unosić się kurz. Więcej o chorobie w zakładce choroby zakaźne.</p>
<p>Skóra jest jedyną tkanką-barierą chroniącą organizm przed promieniowaniem słonecznym. Jej skomplikowana, wielowarstwowa budowa dość skutecznie opiera się działaniu różnych czynników. Wyjątek stanowi słońce...</p>
