Spadek wartości złotówki to najlepsza z możliwych informacji. Wszak gospodarka eksportem stoi. Biorąc za wzór niedużą firmę, w  której wartość eksportu zamyka się kwotą 1,5 mln euro. Przy spadku wartości euro tylko o 50 groszy jej strata wyniesie 750 tys PLN.  Kontrakty na dostawy podpisuje się w listopadzie, najdalej w grudniu,jaką wartość euro przyjąć w kalkulacji? 4,50 4,20? A może 7,50 albo 2,98? A co z firmami eksportującymi za dziesiątki lub setki milionów euro? Słaba złotówka pozwala nam sprzedawać nasze wyroby w unii i utrzymać zatrudnienie. Firmy eksportujące osiągają zyski, płacą od nich podatek lub inwestują w rozwój, a co za tym idzie w miejsca pracy. Miejsca pracy dla nas. Inwestorzy z eurosfery również będą w takim przypadku inwestować u nas i tworzyć nowe miejsca pracy, przecież nie przywiozą pracowników niskiego i średniego szczebla z Francji czy Belgii. Próbował ktoś renegocjować kontrakt w trakcie roku? Kończy się to zreguły zapłaceniem kar za zerwanie, pracownicy do pośredniaka, właściciel do komornika. Po co nam droga złotówka? Po to żeby więcej kupować za granicą, żeby utrzymać miejsca pracy w Niemczech, Anglii, USA ?  Jedynym celem umocnienia złotego jest zmniejszenie słupków na wykresie ministra Rostowskiego i uspokojenie kilku tysięcy ludzi, nie wiadomo dlaczego biorących kredyt w walucie w której nie zarabiają. Chociaż uważam, że są to ludzie mądrzy i ryzyko kursowe wzięli pod uwagę w swoich kalkulacjach. Mamy do wyboru, albo być bezrobotnymi dumnymi z wartości rodzimej waluty , albo mającymi bezpieczeństwo socjalne spkojnymi ludźmi. A może tak jak Szwajcaria, osłabić rodzimą walutę i sztywno powiązać ją z euro? Można by wtedy zaplanować cokolwiek w firmie w perspektywie dłuższej niż dwa tygodnie. Tylko jak wtedy nasz rząd żonglowałby wartością długu?