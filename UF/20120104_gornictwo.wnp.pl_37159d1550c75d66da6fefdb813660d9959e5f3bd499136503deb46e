Autorami  scenariusza są  Mirosław Krzystolik, Zbigniew de Lorn i Adam Kowol z Departamentu Energomechanicznego WUG.

Pracowników nadzoru górniczego w produkcji filmu wsparła firma Rudpol-OPA. Reżyserem i współautorem scenariusza jest Bogusław Porwoł  z kopalni Rydułtowy-Anna.

Film o właściwej eksploatacji  maszyn i urządzeń budowy przeciwwybuchowej to przestroga przed fuszerką, którą górnicy mogą przypłacić życiem. W filmie pokazano prawidłowe procedury montażu  przewodu zasilającego do wpięcia, uruchomienie i przeprowadzenie próby ruchowych urządzenia, a także niezbędne narzędzia i sprzęt do wykonania tych czynności.

Film jest jednym z trzech, które powstały dzięki ich finansowaniu przez ZUS. Dwa kolejne, o wypadkach związanych z transportem przenośnikami oraz zagrożeniem  wybuchem pyłu węglowego, będzie można znaleźć na YouTube w marcu i kwietniu br.

Współpraca nadzoru górniczego z ZUS jest prowadzona od kilku lat w zakresie przeciwdziałania wypadkom przy pracy w górnictwie.

Dzięki finansowemu wsparciu ZUS powstały ulotki i broszury o tematyce BHP ostrzegające przed zagrożeniami w kopalniach, a także wielomiesięczne cykle szkoleniowe dla różnych grup zawodowych zatrudnionych w górnictwie.

W 2011 roku przygotowano pierwszy wspólny projekt filmów szkoleniowych dla załóg górniczych, który prawdopodobnie będzie kontynuowany w tym roku.