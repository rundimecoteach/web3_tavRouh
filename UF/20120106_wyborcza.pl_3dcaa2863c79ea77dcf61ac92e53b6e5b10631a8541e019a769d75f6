Na polskim rynku nie ma szczepionki o tej nazwie. Jest natomiast zarejestrowana i stosowana szczepionka o nazwie Hepavax-Gene TF, stosowana w celu uodpornienia przeciwko wirusowemu zapaleniu wątroby typu B.

Szczepionka występuje w dwóch postaciach - przeznaczonej do podawania dzieciom do 15. roku życia i osobom, które ukończyły 15. rok życia. Różnica polega na odpowiednio mniejszej i większej zawartości tzw. antygenów, czyli substancji, których podanie powoduje wytworzenie w organizmie ochronnych przeciwciał. Podanie szczepionki zgodnie z zalecanym schematem, czyli w odstępie jednego i sześciu miesięcy od wykonania pierwszej dawki zapewnia długotrwałą ochronę. Szczepionkę Hepavax-Gene podaje się domięśniowo, w mięsień naramienny (starsze dzieci i dorośli) lub w przednioboczną część uda (noworodki, niemowlęta, małe dzieci).

Pokrewne tematy: www.pediatria@mp.pl

Odpowiedziała:

lek. med. Izabela Tarczoń

specjalista pediatrii, konsultant ds. szczepień ochronnych;

kierownik Specjalistycznej Poradni Medycznej "Przylądek Zdrowia", do niedawna starszy asystent w Poradni Konsultacyjnej dla Dzieci z Grup Wysokiego Ryzyka w WSSD im. św. Ludwika w Krakowie;

autorka i współautorka publikowanych w czasopismach naukowych artykułów na temat chorób zakaźnych i szczepień, prelegentka na konferencjach i sympozjach medycznych

Piśmiennictwo:

Szczepienia w praktyce lekarskiej - od sytuacji klinicznej do optymalnej decyzji. Część 3 - Szczepionki dostępne w Polsce. Medycyna Praktyczna, Kraków, 2010

Ulotka dla pacjenta Hepavax-Gene TF, Instytut Biotechnologii Surowic i Szczepionek BIOMED Spółka Akcyjna

Odpowiedzi przygotowuje: Medycyna Praktyczna: lekarze pacjentom.

Wróć do serwisu | Przeczytaj regulamin</>