Gabinety lekarskie przy ul. Hallera to znana na Krajnie marka. W ubiegłym roku docenili Państwo tę placówkę, bo właśnie ona zajęła pierwsze miejsce w kategorii przychodni przyjaznych pacjentowi.

I do tego pacjenci "Doktora”, którym od lat kieruje Teresa Ruthendorf-Przewoska, z usług lekarzy mogą korzystać od godz. 7 do 19.

Przychodnia działa też w soboty od godz. 8 do 12 i jest ewenementem, bo przeważnie pomoc lekarza rodzinnego uzyskać można tylko do godz. 18.

Wydłużenie godzin działania jest wyjątkowo dogodne dla pacjentów, bo teraz z pracy wychodzi się o różnych porach, a i choroba nie wybiera - źle można się poczuć przecież także o 18 czy w weekend.  - Godziny pracy to rzecz, która nas bardzo wyróżnia - podkreśla Maria Kiełbasińska, prezeska zarządu spółki "Doktór”. - Cały czas zyskujemy nowych pacjentów. Mamy też nowego pediatrę.

Zobacz rankinki Plebiscytu Medycznego w kategoriach:

- lekarz

- pielęgniarka

- położna

- ratownik medyczny

- przychodnia

- apteka

Maluchy w "Doktorze” od września leczy Piotr Galantowicz. A poza tym załoga to stali i sprawdzeni ludzie, którym pacjenci bez wahania powierzają swoje zdrowie. Jeszcze do niedawna na ul. Hallera zaglądali głównie mieszkańcy Sępólna, ale sytuacja się zmieniła i teraz przybywa pacjentów z okolicznych wsi.

Doktór to nie tylko sprawdzona marka i stabilność, ale i wygoda, bo przy budynku jest winda, z której mogą skorzystać niepełnosprawni. Przychodnia położona jest w centrum miasta, a tuż przy niej ulokowała się apteka, więc z realizacją recept też nie ma problemu.

W ubiegłym roku - dzięki Państwa głosom - Doktór otrzymał laury dla najlepszej przychodni. Także i w tym roku zgłosili Państwo tę placówkę do naszego plebiscytu, w którym w tym roku wybieramy nie tylko przychodnię czy aptekę przyjazną pacjentom, ale także lekarza, pielęgniarkę, położną i ratownika medycznego. Głosujemy telefonicznie, a koszt  jednego SMS-a to 1,23 zł.  Szczegóły i lista kandydatów na stronie www.pomorska.pl/medyczny oraz w środę w "Pomorskiej”.