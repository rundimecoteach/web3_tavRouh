Dotychczas miasto wydało 400 tys. zł w ramach starań o przyznanie mu organizacji rozgrywek. Dalsze finansowanie projektu ma  pochodzić nie tylko z samego miasta, ale również z budżetu Dolnego Śląska oraz z dotacji rządowych. Ponadto pieniądze na  ten cel mają pochodzić z działań marketingowych, sprzedaży i  sponsoringu.

Wrocław musi dokonać dwóch dużych inwestycji: zbudować pięćdziesięciometrowy olimpijski basen za 42-47 mln zł i tor  do wrotkarstwa szybkiego za 2 mln zł w Parku Zachodnim. Ponadto w  mieście i okolicach ma powstać wiele inwestycji finansowanych przez prywatnych przedsiębiorców.

Na imprezie można sporo zarobić - organizator ma prawo do 94 proc. przychodów m.in. z transmisji i innych praw medialnych, sponsoringu, sprzedaży biletów, licencji i artykułów promocyjnych, loterii czy subwencji.