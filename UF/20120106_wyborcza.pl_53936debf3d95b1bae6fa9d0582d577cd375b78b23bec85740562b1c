Fałszywa reporterka TVN grasuje po kraju. Za rachunki nie płaci

Bezdomna, ale żebrać nie będzie. Sprzedaje kwiaty, czyta "Quo vadis"

Dlaczego w Szwecji nienawidzą kobiet. Czy to "efekt Breivika"

Rodzice maluchów z rzeszowskich żłobków nie chcą ich szczepić przeciwko pneumokokom i meningokokom, mimo że warte kilkaset złotych szczepionki funduje miasto

Program profilaktycznych szczepień dla dzieci z rzeszowskich żłobków zakończył się 15 grudnia. - Każdy rodzic, który zdeklarował, że chce zaszczepić swoje dziecko, miał taką szansę - mówi Renata Żukowska, dyrektorka wydziału zdrowia urzędu miasta. Warunki były niewygórowane: dziecko musiało być zameldowane w Rzeszowie, chodzić do żłobka, mieć ukończone dwa lata w przypadku pneumokoków lub rok - w przypadku meningokoków.

To szczepienia nieobowiązkowe, rodzice mogli zaoszczędzić nawet 390 zł (140 zł - meningokoki i 250 zł pneumokoki). Zainteresowanie było duże: - Rodzice pytali, uzgadniali terminy i nigdy się na nie nie zgłaszali - mówi Elżbieta Moskal, pielęgniarka koordynująca szczepienia. Ze szczepień skorzystało 283 dzieci, ok. 60 proc. tych, których rodzice zadeklarowali, że są zainteresowani.

- Mieliśmy szczepionki najlepszej jakości, a zakażenie tymi bakteriami jest niezwykle groźne. Oferowaliśmy dogodne warunki: rodzice mogli przychodzić od godz. 8 do 17 prawie codziennie - mówi Moskal.

Akcja szczepień trwała w Rzeszowie trzy lata. W przyszłym roku Rzeszów z powodu niskiej frekwencji zrezygnuje z nich, w ich miejsce pojawią się badania tarczycy dla kobiet, które ukończyły 40 lat.

Aby ocenić zaloguj się lub zarejestrujX