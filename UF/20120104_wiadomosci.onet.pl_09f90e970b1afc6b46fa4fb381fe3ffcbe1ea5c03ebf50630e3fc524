Już w przyszłym miesiącu abp Józef Kowalczyk, prymas Polski, ma szansę zostać kardynałem - informuje "Gazeta Wyborcza". Do nominacji może dojść już 19 lutego podczas konsystorza zwołanego przez papieża Benedykta XVI.

Według informacji gazety papież wybierze nowych kardynałów, którzy w przyszłości wezmą udział w konklawe i wybiorą nową głowę Kościoła. W tej chwili w Kolegium Kardynalskim zasiada 192 członków, ale zaledwie 109 ma prawo do wyboru papieża (nie przekroczyli 80. roku życia). Do maksymalnej liczby elektorów brakuje jeszcze 11 kardynałów, a ich liczba w najbliższym czasie się zwiększy, bo kolejni przekroczą granicę wieku.

Obecnie dwóch Polaków może brać udział w wyborze papieża. Są to kard. Stanisław Dziwisz i kard. Kazimierz Nycz. O nominacji kardynalskiej dla abp. Kowalczyka spekulowano już podczas ostatniego konsystorza w 2010 roku, kiedy do Kolegium Kardynalskiego włączono kard. Nycza.

Dzięki takim oknom, noworodki nie lądują już na klatkach schodowych czy śmietnikach. Okna Życia mają być szansą dla dzieci, ale ostatnio coraz częściej są traktowane jak kosze na śmieci. W Domu Dziecka w Siedlcach w Oknie Życia lądują butelki, resztki jedzenia czy torebki foliowe.