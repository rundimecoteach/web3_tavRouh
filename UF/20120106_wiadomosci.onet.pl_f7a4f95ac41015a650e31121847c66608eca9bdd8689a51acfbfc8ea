Brytyjskim medykom, dzięki nowatorskiemu leczeniu, udało się wyleczyć 55-letnią pacjentkę z zespołem Tourette'a. Jayne Bargent bardzo często doznawała gwałtownych szarpnięć głowy, często w trudem łapała dech i jak sama mówi żyła jak odludek. Była tak zdesperowana, że chciała w Szwajcarii poddać się eutanazji - informuje serwis mirror.co.uk.

Bargent nie mogła gotować, prowadzić samochodu, czytać, a nawet samodzielnie chodzić. Trwało to do momentu, kiedy przeszła zabieg tak zwanej głębokiej stymulacji mózgu.

Chirurdzy z National Hospital for Neurology and Neurosurgery w Londynie wywiercili w głowie pacjentki mały otwór, przez który włożyli do środka dwie elektrody. Następnie do elektrod podłączono prąd. Po 40 minutach od zabiegu nieomal wszystkie objawy choroby zniknęły.

Jayne Bargent z Hampshire, jest jedną z 12 dorosłych osób z ciężkim zespołem Tourette'a wyposażonych w stymulator mózgu. Osoby te będą monitorowane przez sześć miesięcy.

- W odpowiedzi na ciągłe dostarczanie stymulacji w mózgu następują zmiany. Z każdym dniem i tygodniem będzie lepiej - powiedział neurolog dr Tom Foltynie.

- To niesamowite. Nie czuję już się tą samą osobą. Przez trzy ostatnie lata mój stan się ciągle pogarszał, a teraz żyje na nowo - wyznała szczęśliwa kobieta.

Zespół Tourette’a jest wrodzonym zaburzeniem neurologicznym, które charakteryzuje się występowaniem licznych tików motorycznych i głosowych. W cięższych przypadkach symptomem choroby może być mimowolne przeklinanie lub wykonywanie nieprzyzwoitych gestów. Z badań wynika, że na zespół Tourette’a cierpi 1-5 na każde 1000 - 10 000 osób (wg różnych statystyk).

Sławni politycy i ludzie ze świata show-biznesu występują w "osobliwej", żeby nie powiedzieć dość "obscenicznej" roli. Na bożonarodzeniowych figurkach sprzedawanych w hiszpańskiej Katalonii występują oni z odsłoniętymi pośladkami, w dość dwuznacznej pozycji. Wśród sportretowanych w ten sposób osób znajdują się ludzie z pierwszych stron gazet: od gwiazd muzyki, przez prezydenta USA po papieża. Zobacz wideo