Spożywanie większości rodzajów kiełków, które uznano za źródło majowej epidemii zakażeń groźnym szczepem bakterii pałeczki okrężnicy EHEC, nie stanowi zagrożenia dla zdrowia - poinformował w czwartek niemiecki Federalny Instytut Oceny Ryzyka.

Eksperci Instytutu nadal ostrzegają jednak przed nasionami kozieradki pochodzącymi z Egiptu oraz spożywaniem na surowo wyhodowanych z nich kiełków. Te nasiona i kiełki "z dużym prawdopodobieństwem" były źródłem zakażeń EHEC i są obecnie sukcesywnie wycofywane z obrotu w Niemczech.

"Aktualne wyniki dochodzenia nie dają żadnych wskazówek, jakoby inne niż kozieradka rodzaje nasion miały związek w infekcjami EHEC" - podał Instytut w komunikacie.

Zalecono również zniszczenie nasion kozieradki oraz zawierających je mieszanek, kupionych latach 2009-2011.

Według niemieckich ekspertów, również po epidemii zakażeń pałeczką okrężnicy należy liczyć się z możliwością wystąpienia nowych przypadków choroby. Zakażenia te mogą być przenoszone z człowieka na człowieka. Osoba chora może też zanieczyścić bakterią produkty spożywcze. Dlatego niemieckie władze apelują o ścisłe przestrzeganie zasad higieny.

Epidemia zachorowań, spowodowanych zjadliwym szczepem pałeczki okrężnicy EHEC wybuchła w Niemczech w maju. Bakteria zabiła 49 osób. Do 20 lipca berliński Instytut im. Roberta Kocha potwierdził w sumie 4349 przypadków choroby, w tym 721 przypadków groźnego dla życia zespołu hemolityczno-mocznicowego, który wywołują toksyny bakterii.

Musisz się zalogować, by dodać komentarz.               Jeśli nie posiadasz konta zarejestruj się.

Aby ocenić zaloguj się lub zarejestrujX

Luksusowa Concordia poszła na dno u wybrzeży Toskanii. Są ofiary [ZDJĘCIA]Zatonięcie Concordii. "Wyjrzeliśmy za okno, a woda była bliżej i bliżej" [RELACJE ŚWIADKÓW]

Wrocław: Zeskanowano karty bankomatowe "Zniknęło mi 1500 złotych. Nie jestem jedyny"						 		 		 		 		 		 		 												Smycz za 650 zł + piesek gratis [WASZE KOMENTARZE]