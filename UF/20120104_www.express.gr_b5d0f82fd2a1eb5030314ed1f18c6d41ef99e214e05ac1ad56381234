Ο Βέλγος Πέτερ Πρετ διορίστηκε σήμερα επικεφαλής οικονομολόγος της Ευρωπαϊκής

Κεντρικής Τράπεζας (ΕΚΤ) κατά τη διάρκεια συνόδου του διευθυντηρίου της. Η θέση αυτή κρίνεται ως στρατηγικής σημασίας εν μέσω της κρίσης στην ευρωζώνη

και την επιθυμούσαν πάρα πολύ η Γερμανία και η Γαλλία.

"Ο κύριος  Peter Praet θα είναι υπεύθυνος για την οικονομία, τους ανθρώπινους

πόρους του προϋπολογισμού και για την οργάνωση" της ΕΚΤ, αναφέρει η ίδια σε

ανακοίνωσή της.

Δύο άλλα μέλη του διευθυντηρίου, ο Γάλλος Μπενουά Κερέ και ο Γερμανός Γεργκ

'Ασμουσεν, που ήταν επίσης υποψήφιοι για τη θέση αυτή και τους υποστήριζαν οι

κυβερνήσεις τους, αναλαμβάνουν αντιστοίχως τις δραστηριότητες της αγοράς και

τις διεθνείς και ευρωπαϊκές σχέσεις, διευκρινίζει η ΕΚΤ στην ανακοίνωσή της.

Ο 62χρονος Πρετ, ο οποίος έχει γεννηθεί στη Γερμανία και είναι πτυχιούχος του

Ελεύθερου Πανεπιστημίου των Βρυξελλών, έχει κάνει το μεγαλύτερο μέρος της

σταδιοδρομίας του στο Βέλγιο.

Για 10 χρόνια και μέχρι το διορισμό του τον

Ιούνιο του 2011 στο διευθυντήριο της ΕΚΤ, ήταν διευθυντής της Εθνικής Τράπεζας

του Βελγίου.