<p>Πραξιτέλειο: γενική συνέλευση την 1/12</p>
<p>Τακτική γενική συνέλευση πραγματοποιεί το Πραξιτέλειο την 1η Δεκεμβρίου 2011, στις 5 το απόγευμα στα γραφεία της εταιρείας.</p>
<p>Τα θέματα της ημερήσιας διάταξης είναι τα εξής:</p>
<p>Υποβολή και έγκριση των Εκθέσεων του Διοικητικού Συμβουλίου και του Ορκωτού Ελεγκτή Λογιστή για τις Ετήσιες Οικονομικές Καταστάσεις, που αφορούν την εταιρική χρήση 01/01/2010 - 31/12/2010.</p>
<p>Υποβολή και έγκριση των Ετησίων Οικονομικών Καταστάσεων της χρήσης από 01/01/2010 έως 31/12/2010 και λήψη απόφασης περί μη διανομής μερίσματος.</p>
<p>Απαλλαγή των μελών του Διοικητικού Συμβουλίου και των Ελεγκτών από κάθε ευθύνη αποζημιώσεως για τα πεπραγμένα της χρήσης 01/01/2010 - 31/12/2010.</p>
<p>Εκλογή ελεγκτών για την εταιρική χρήση 2011 και έγκριση της αμοιβής αυτών.</p>
<p>Προέγκριση αμοιβής ή αποζημίωσης των μελών του Διοικητικού Συμβουλίου για την εταιρική χρήση 2011.</p>
<p>Χορήγηση αδείας, σύμφωνα με το άρθρο 23, § 1. Κ.Ν.2190/20, σε μέλη του Διοικητικού Συμβουλίου ή και σε Διευθυντές της Εταιρείας να μετέχουν σε Διοικητικά Συμβούλια ή στην Διεύθυνση εταιρειών, που επιδιώκουν παρόμοιους με την Εταιρεία σκοπούς.</p>
<p>Διάφορες ανακοινώσεις.</p>
<p>Σε περίπτωση μη επίτευξης της απαιτούμενης απαρτίας, καλούνται οι μέτοχοι σε Α' Επαναληπτική Γενική Συνέλευση, την 15ηΔεκεμβρίου 2011, ημέρα Πέμπτη και ώρα 17.00 στα γραφεία της έδρας της εταιρείας, επί της οδού Βαρβάκη 21, στην Αθήνα, χωρίς τη δημοσίευση νεότερης προσκλήσεως.</p>
<p>Εάν και πάλι δεν επιτευχθεί η απαιτούμενη απαρτία καλούνται οι μέτοχοι σε Β' Επαναληπτική Γενική Συνέλευση, την 29ηΔεκεμβρίου 2011, ημέρα Πέμπτη και ώρα 17.00, στα γραφεία της έδρας της εταιρείας, στην Αθήνα, επί της οδού Βαρβάκη 21, χωρίς τη δημοσίευση νεότερης προσκλήσεως.</p>
<p>Επαναστατική χειρουργική επέμβαση αποκατάστασης άνω γνάθου σε 50χρονη ασθενή από την Αθήνα, η οποία είχε υποστεί ολική απώλεια οστών του μέσου προσώπου (άνω γνάθος και ζυγωματικό), πραγματοποιήθηκε με απόλυτη επιτυχία στο Νοσοκομείο 'Ερρίκος Ντυνάν'.</p>
<p>Ιδιαίτερα προσεκτικοί πρέπει να είναι από την τρέχουσα εβδομάδα οι ιδιοκτήτες ζώων στον δήμο Αθηναίων, καθώς οι δημοτικοί αστυνομικοί θα ‘κόβουν κλήσεις’, από 100 έως και 30.000 ευρώ σε όσους παραβιάζουν τις διατάξεις του νόμου για τα ζώα συντροφιάς.</p>
