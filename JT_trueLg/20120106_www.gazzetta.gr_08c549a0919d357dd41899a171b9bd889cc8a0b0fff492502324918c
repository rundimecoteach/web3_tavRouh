<p>Διαψεύστηκαν οι φόβοι για Σμόλινγκ</p>
<p>Ο αμυντικός της Μάντσεστερ Γιουνάιτεντ, Κρις Σμόλινγκ δεν πάσχει τελικά από αδενοπάθεια, κάτι που θα τον άφηνε εκτός για τους επόμενους τρεις μήνες.</p>
<p>Το ιατρικό επιτελείο της Γιουνάιτεντ ήταν αρκετά ανήσυχο καθώς η αποθεραπεία της συγκεκριμένης πάθησης θα ήταν αρκετά χρονοβόρα.</p>
<p>Ο νεαρός αμυντικός είχε χάσει το παιχνίδι της Boxing Day με τη Γουίγκαν εξ αιτίας ασθένειας και οι αρχικές εκτιμήσεις είχαν αναστατώσει τον Σερ Άλεξ Φέργκιουσον, ωστόσο το ιατρικό τιμ γνωστοποίησε πως ο παίκτης πάσχει από αμυγδαλίτιδα με τον Σκωτσέζο τεχνικό των «Κόκκινων Διαβόλων» να το ανακοινώνει μέσω της συνέντευξης Τύπου.</p>
<p>«Έχω δει τα δημοσιεύματα και είναι μακριά από την πραγματικότητα. Ο Σμόλινγκ έχει αμυγδαλίτιδα», υπογράμμισε ο Φέργκιουσον ανακουφισμένος, καθώς το τελευταίο διάστημα τα πολλά προβλήματα τραυματισμών βασικών ποδοσφαιριστών του έχουν περιορίσει αρκετά τις επιλογές του στην ενδεκάδα.</p>
<p>Το σύνολο του περιεχομένου και των υπηρεσιών του gazzetta.gr
διατίθεται στους επισκέπτες αυστηρά για προσωπική χρήση. Απαγορεύεται η
χρήση ή επανεκπομπή του, σε οποιοδήποτε μέσο, μετά ή άνευ επεξεργασίας,
χωρίς γραπτή άδεια του εκδότη.</p>
