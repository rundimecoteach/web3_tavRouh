<p>Choroba powszechna, szczególnie wśród dzieci, z bólem gardła i gorączką. Trzeba ją leczyć antybiotykiem, aby się nie rozprzestrzeniła i nie wywołała powikłań.
Głównym winowajcą jest bakteria zwana paciorkowcem ropotwórczym. Najczęściej chorują dzieci od 5. do 15. roku życia. Dla anginy typowa jest wysoka gorączka, ale nie katar, towarzyszące raczej przeziębieniu. Paciorkowiec bardzo łatwo przenosi się na inne osoby, przede wszystkim poprzez kichanie
i kasłanie. Niebezpieczne jest również wspólne używanie przedmiotów.</p>
<p>Objawy i powikłania</p>
<p>Najważniejszym objawem jest ból gardła, któremu towarzyszą często trudności w przełykaniu, gorączka oraz ból głowy. Dzieci mogą skarżyć się też na ból brzucha i nudności. Migdałki są powiększone i czerwone, zwykle z białymi, ropnymi plamkami (nalotami).</p>
<p>Czytaj także:</p>
<p>Rozpoznanie i leczenie</p>
<p>Wymienione objawy spotyka się również w innych chorobach. Wygląd gardła również nie jest charakterystyczny.
Aby upewnić się w rozpoznaniu, lekarz może pobrać wymaz (sterylnym wacikiem) z tylnej części gardła. Jeśli na specjalnej pożywce wyrośnie paciorkowiec, to stwierdza się anginę. Na wyniki czeka się przynajmniej 2-3 dni. Można to zrobić szybciej za pomocą testów antygenowych. Lekarz zapewne zleci antybiotyki, które zapobiegają powikłaniom i skracają objawy.</p>
<p>Jak pomóc sobie samodzielnie?</p>
<p>Na ból gardła pomagają leki dostępne bez recepty. Poza tym należy pić dużo płynów, odpoczywać, płukać gardło wodą z solą i używać w pokoju nawilżacza. Pożywienie powinno być łatwe do połknięcia i niezbyt ostre.</p>
<p>Paciorkowiec w 5 minut</p>
<p>Lekarze mogą już w 5 minut stwierdzić, czy w organizmie obecny jest paciorkowiec. Test jest prosty, lekarz pobiera wymaz wacikiem z tylnej ściany gardła i z migdałków. Jednak aż w 20% przypadków tak przeprowadzonego badania można przeoczyć infekcję.</p>
<p>W ramach naszej witryny stosujemy pliki cookies w celu świadczenia Państwu usług na najwyższym poziomie,
w sposób dostosowany do Państwa indywidualnych potrzeb i preferencji, w celu emisji możliwie indywidualnie przygotowanej
reklamy. Korzystanie z witryny bez zmiany ustawień dotyczących cookies oznacza, że będą one zamieszczane w Państwa urządzeniu
końcowym. Możecie Państwo dokonać w każdym czasie zmiany ustawień dotyczących przechowywania i uzyskiwania dostępu do cookies przy
pomocy ustawień przeglądarki lub urządzenia końcowego, z których Państwo korzystacie. Więcej szczegółów w naszej
Polityce Prywatności.</p>
