<p>Kolejny bubel w związku z refundacją leków. Tym razem chodzi o numerację recept</p>
<p>Środa, 4 stycznia 2012 (20:09)</p>
<p>NFZ uspokaja po interwencji RMF FM w sprawie bubla z numeracją recept - kolejnej skandalicznej wady pogłębiającej lekowy chaos po Nowym Roku. Fundusz zdecydował, że druki z 20 cyfrowym numerem są ważne, mimo że nowe przepisy nakazują, by numer tych druków miał 22 cyfry.</p>
<p>Trzy godziny trwało spotkanie premiera z lekarzami prowadzącymi protest pieczątkowy. Medycy domagają się nowelizacji ustawy refundacyjnej. Według premiera, najbardziej istotne zapisy są "nie do ruszenia", ale możliwe są "poprawki". Szef rządu chce je wprowadzać za pomocą rozporządzeń. czytaj więcej</p>
<p>Wszystko przez to, że nowe przepisy są wprowadzane na wariackich papierach, w ostatniej chwili. Ministerstwo Zdrowia opublikowało rozporządzenie o receptach ledwie kilka dni temu. NFZ nie dość, że nie zdążył do go wdrożyć, to nawet nie zdążył zinterpretować. Urzędnicy dziś w obecności dziennikarki RMF FM naradzali się, jak rozumieć paragrafy.</p>
<p>W końcu ustalili, że na razie, dopóki nie będzie nowego systemu informatycznego, numery zostają jak są, a lekarze nie powinni ich zmieniać. A co jeśli już to zrobili? W końcu ustawa obowiązuje od czterech dni. Nie powinni rzeczywiście tego robić. Natomiast jeśli rzeczywiście sytuacja taka się zdarzyła, recepta taka w aptece mimo wszystko powinna zostać zrealizowana - mówi Norbert Tyszka z Funduszu.</p>
<p>To kolejna łata, której można było uniknąć. W RMF FM już w październiku alarmowaliśmy, że NFZ nie zdąży na czas przygotować systemu informatycznego, ale rząd postanowił sprawdzić to w praktyce.</p>
<p>Reklama</p>
<p>Główny problem, jeśli chodzi o recepty, dotyczy wypisywania na nich poziomu refundacji przez lekarzy. Medycy z OZZL i Porozumienia Zielonogórskiego w proteście przeciwko przepisom refundacyjnym, które - ich zdaniem - są zbyt restrykcyjne i nakładają na medyków biurokratyczne obowiązki, od Nowego Roku nie określają na receptach poziomu refundacji leku i stawiają pieczątkę: "Refundacja do decyzji NFZ". Część pacjentów pomimo posiadanego prawa do wykupienia leków ze zniżką musi płacić za nie więcej.</p>
<p>Protest pieczątkowy oficjalnie poparło kilkanaście Okręgowych Izb Lekarskich; nieoficjalnie prawie wszystkie. NRL decyzję w tej sprawie ma podjąć w najbliższych dniach.</p>
<p>W środę premier Donald Tusk spotkał się z przedstawicielami protestujących lekarzy. Według premiera, istota ustawy jest nie do ruszenia, ale możliwe są poprawki.</p>
<p>Reklama</p>
<p>Wasze komentarze (1)</p>
<p>Cała służba zdrowia to wielki bubel.Lekarze chyba wiedzą kto jest chory i na jaką chorobę.Jeżeli lekarz wystawia receptę choremu na raka to chyba wie co to jest rak i czy to jest choroba która powinna być niezwłocznie leczona.Lekarz nie przyjmie do gabinetu chorego bez ubezpieczenia bo za leczenie takiego chorego nie otrzyma pieniędzy.Recepty bez określenia odpłatności stwarzają zagrożenie życia pacjenta który nie może tego leku wykupić powinny być przedkładane do prokuratury z wnioskiem o ściganie lekarza za zagrożenie życia pacjenta.</p>
<p>Rudy i Zośka gejami, Baczyński Żydem, a cała reszta antysemitami…? Modny w świecie nurt uprawiania historii nasyconej ideologią "genderową-mniejszościową" dotarł właśnie do nas. I w polskim wydaniu wywołał we mnie więcej żałosnego...</p>
<p>Dlaczego nasi politycy są tak zdziwieni ofertą budowy drugiej nitki Gazociągu Jamalskiego? Po pierwsze prezes Gazpromu chyba nie zmyślał, kiedy mówił, że rozmowy już trwają. Po drugie już pod koniec zeszłego roku jeden z szefów naszej, państwowej...</p>
<p>Jeśli coś naprawdę nam się w Polsce w ciągu ostatnich 24 lat udało, to podział. Nawet kilka podziałów. Podzieliliśmy się dokumentnie. Nie chodzi mi przy tym tylko o wyraźny podział na biednych i bogatych, czy równych i równiejszych, chodzi mi o...</p>
<p>Ciała trzech noworodków odnaleźli policjanci w zamrażalniku w domu małżeństwa z Lubawy w Warmińsko-Mazurskiem. Funkcjonariusze dostali informację, że kobieta mogła zajmować się sprzedażą dzieci. Makabrycznego odkrycia dokonali podczas przeszukania domu.</p>
<p>Lubuscy policjanci wspólnie z funkcjonariuszami z Niemiec ścigają kierowcę samochodu na łotewskich numerach, który nie zatrzymał się do kontroli u naszych zachodnich sąsiadów. Informację o tym zdarzeniu dostaliśmy na Gorącą Linię RMF FM.</p>
<p>Reklama</p>
<p>Grupa RMF Sp. z o.o. sp. k. informuje, że na swoich stronach www stosuje pliki cookies (tzw. ciasteczka). Kliknij polityka cookies, aby dowiedzieć się więcej, w tym jak zarządzać plikami cookies za pośrednictwem swojej przeglądarki internetowej. Korzystając ze strony wyrażasz zgodę na używanie cookie, zgodnie z aktualnymi ustawieniami przeglądarki.</p>
