<p>W Warszawie, Katowicach i Wrocławiu odbyły się już koncerty pierwszej polskiej edycji najbardziej popularnego na świecie festiwalu dla młodych zespołów, czyli Emergenza. Zespoły walczą o niesamowite nagrody: profesjonalny sprzęt muzyczny, sława, możliwość koncertowania na najbardziej popularnych scenach świata. Mamy już pierwszych zwycięzców!</p>
<p>Festiwal rozpoczął się 9 grudnia od warszawskich koncertów w Fonobarze. Kolejne miasta: Katowice, Wrocław, kolejne etapy, aż do maja 2012 roku, doprowadzą zwycięski zespół z Polski na światowy finał Emergenzy. Zespoły grały po 30 minut, a publika demokratycznie wybierała te, które uważa za najlepsze tego wieczoru. Pierwsze cztery z największą ilością głosów awansowały do kolejnego etapu.</p>
<p>Podczas finałów regionalnych i narodowych to sędziowie wybierają najlepszy zespół i przyznają nagrody. Zespół, który wygra finał krajowy weźmie udział w finale światowym w Niemczech na Tauberta Open Air Festival przed trzydziestotysięczną publiką. Emergenza płaci za przejazd i za pobyt zespołu na miejscu. Najlepszy zespół na świecie wybrany przez międzynarodowe Jury wygrywa trasę koncertową po Europie, instrumenty muzyczne i wiele innych cennych nagród. Jury wybiera również najlepszych instrumentalistów finału i przyznaje im nagrody w postaci sprzętu muzycznego ufundowanego przez sponsorów.</p>
<p>W pierwszym etapie, tym samym przechodząc do finałów polskich, zwyciężyli:</p>
<p>"Na pewno zapanowanie nad ośmioma zespołami jednego wieczoru. Na Emergenzie wszystko dzieje się bardzo szybko. Zespół wchodzi na scenę ma pięć minut na instalacje i po tych pięciu minutach już gra, kończy po pół godzinie i od razu wchodzi następny zespół. My jako organizatorzy musimy bardzo pilnować czasu, żeby wszystko szło sprawnie. Póki co jesteśmy zadowoleni z tej współpracy" - opowiada Dominik Gacka, dyrektor polskiej Emergenzy.</p>
<p>Grudniowe koncerty to pierwszy etap Festiwalu Emergenza Polska. Na razie odbywają się w trzech miastach w Polsce, jednak zainteresowanie i chęć udziału kapel jest na tyle spora, że organizatorzy już planują kolejne edycje poszerzyć o większą ilość miast.</p>
