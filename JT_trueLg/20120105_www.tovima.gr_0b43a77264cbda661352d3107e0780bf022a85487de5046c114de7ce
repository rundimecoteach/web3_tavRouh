<p>Έχει ελπίδες το gourmet, εν μέσω κρίσης; Πώς συμπεριφέρεται ο καταναλωτής σε αυτόν που πουλά νέκταρ από πορφυρό οίνο και ρόδα, πρέντζα Κεφαλλονιάς και μυζηθροπιτάκια από την Κρήτη ; Παραδόξως, η απάντηση είναι θετική : τη δίνει ο 63χρονος κ. Γιάννης Μπαρμπαλιάς, ιδιοκτήτης του Παντοπωλείου της Μεσογειακής Διατροφής.</p>
<p>«Λάτρης των ελληνικών παραδοσιακών γεύσεων», ο κ. Μπαρμπαλιάς αποφάσισε να τις κάνει κύριο επαγγελματικό αντικείμενο, το 2000, όταν ακόμη διατηρούσε εταιρεία, σε συνεργασία με την Αγροτική τράπεζα, για τη μελέτη και την αξιοποίηση ακινήτων. Η γνωριμία με τους αγροτικούς συνεταιρισμούς λειτούργησε καταλυτικά. Ακόμη και σήμερα άλλωστε αποτελούν βασικούς τροφοδότες του - όπως και οι μικρές οικοτεχνίες, και οι γυναικείοι συνεταιρισμοί - , με κορυφαία παραδείγματα τους κροκοπαραγωγούς Κοζάνης και τους μαστιχοπαραγωγούς Χίου.</p>
<p>«Αρχική ιδέα ήταν να μεταφέρουμε την αυθεντικότητα γεύσεων της ελληνικής υπαίθρου, από τη Θράκη ως την Κρήτη, στα πόδια του αθηναίου», τονίζει ο ίδιος. «Ξεκινήσαμε διστακτικά με 700 κωδικούς, και σήμερα φιλοξενούμε στα ράφια περισσότερους από 2.000, από περίπου 200 παραγωγούς, από όλη την Ελλάδα. Θα ήταν ψέμα να πω ότι η κρίση μας έχει αγγίξει. Ο κόσμος συνεχίζει να ψάχνεται, να δοκιμάζει γεύσεις. Η διαφορά με το παρελθόν είναι ότι ψωνίζει πιο ορθολογικά. Συμβάλλει βεβαίως και το γεγονός ότι η διατροφή είναι πια κομμάτι του σύγχρονου τρόπου ζωής, όπως συμβάλλει και η μείωση των κοινωνικών εξόδων, σε αντιδιαστολή με τις συγκεντρώσεις και το φαγητό στο σπίτι».</p>
<p>Συχνά - πυκνά, έξω από το κατάστημα της Σοφοκλέους, μπορεί να συναντήσει κανείς stand με προϊόντα_ ελιές, τυριά, τσίπουρο, ελαιόλαδο, μανιτάρια.</p>
<p>«Το κατάστημα έχει πρόθεση να εκπαιδεύσει σε θέματα γευσιγνωσίας τον όποιο ενδιαφερόμενο, του δίνει ευκαιρία να αντιληφθεί τον κόπο της παρασκευής, αλλά και τη διαφορά στην ποιότητα, εντέλει τον καλεί να μπει στο μαγαζί», σημειώνει ο κ. Μπαρμπαλιάς, δηλώνοντας ότι δεν υπάρχει μέρα που να μην περάσει από το μαγαζί, «όχι τόσο γιατί τον χρειάζονται, αλλά επειδή του αρέσει».</p>
<p>Συμπληρώνει, δε, ότι απευθύνεται στους απανταχού - και ανεξαρτήτως φύλου - «μερακλήδες», «που αγαπούν το… άλλο life style, και πάντως όχι αυτό του τι ρολόι φοράς».</p>
<p>Τα μηνύματα που δημοσιεύονται στο χώρο αυτό εκφράζουν τις απόψεις των αποστολέων τους. Το ΒΗΜΑ δεν υιοθετεί καθ’ οιονδήποτε τρόπο τις απόψεις αυτές. Ο καθένας έχει δικαίωμα να εκφράζει την γνώμη του, όποια και να είναι αυτή. Δεν δημοσιεύονται συκοφαντικά ή υβριστικά σχόλια. Τέτοια μηνύματα θα διαγράφονται όποτε εντοπίζονται.</p>
<p>tovima
Τρίτο πρόσωπο κατονόμασαν οι δύο οικονομικοί εισαγγελείς κκ. Γρ. Πεπόνης και Σπ. Μουζακίτης ως αυτό που μετέφερε σύσταση - δυσαρέσκεια υπουργού για συγκεκριμένη υπόθεση την οποία χειρίζονταν, εξηγώντας τις καταγγελίες τους περί παρεμβάσεων στο έργο τους.</p>
