<p>Kwaśniak: banki uwzględnią stanowisko UKNF</p>
<p>03.01.2012 19:37
, ostatnia aktualizacja
03.01.2012 19:37</p>
<p>Poszczególne banki korygują swoje plany finansowe na 2012 rok uwzględniając ostatnie stanowiska UKNF dotyczące m.in. polityki dywidend czy finansowania w oparciu o tzw. lokaty antypodatkowe - poinformował PAP Wojciech Kwaśniak, zastępca przewodniczącego KNF</p>
<p>- Plany poszczególnych banków na 2012 rok są jeszcze korygowane m.in. z uwagi na stanowisko UKNF w kilku ważnych sprawach jak np. polityka dywidendy czy też odnośnie finansowania w oparciu o tzw. lokaty antypodatkowe - powiedział Kwaśniak.</p>
<p>W listopadzie KNF w liście do prezesów banków stwierdził, że banki finansujące swoją działalność z lokat antypodatkowych, szczególnie te, które mają znaczącą koncentrację tego typu lokat narażone są na gwałtowny odpływ pieniędzy lub wzrost kosztów finansowania po planowanych zmianach prawnych.</p>
<p>Urząd ocenił, że oferowanie przez banki tego typu lokat wskazuje na nieprawidłowości w zarządzaniu ryzykiem.</p>
<p>Pod koniec grudnia urząd zarekomendował bankom, aby nie wypłacały dywidend z zysku za 2011 r. UKNF zaznaczył, że zalecenie dotyczy w szczególności banków, które spełniają jedno lub więcej z kryteriów: posiadają współczynnik wypłacalności poniżej 12 proc.; ich współczynnik Tier 1 kształtuje się poniżej 9 proc.; otrzymały ocenę BION gorszą niż 2,5; udział kredytów walutowych dla osób prywatnych w portfelu kredytów dla osób prywatnych przekracza 50 proc.; bank "matka" ma niedobór kapitału.</p>
<p>Natomiast banki, które podlegają jedynie kryterium współczynnika wypłacalności (poniżej 12 proc.) zobowiązane są do zatrzymania takiej części zysku, by osiągnąć współczynnik wypłacalności na poziomie 12 proc.</p>
<p>VW chce zbudować fabrykę w Polsce lub Turcji Volkswagen zastanawia się nad lokalizacją fabryki w Polsce lub Turcji – powiedział portalowi hurriyetdaily-news.com turecki minister gospodarki Zafer Caglayan</p>
<p>Ministrowie finansów Niemiec, Francji, W. Brytanii, Włoch i Hiszpanii postanowili zaostrzyć walkę z oszustwami podatkowymi. W podpisanym we wtorek porozumieniu zobowiązali się do wymiany informacji i wezwali inne kraje UE, by przyłączyły się do tej inicjatywy</p>
<p>Specjalny raport, w którym mają się znaleźć wszystkie okoliczności towarzyszące podpisaniu przez EuRoPol Gaz i Gazprom memorandum ws. Jamału II, ma trafić do przyszłego wtorku na biurko premiera. Donald Tusk podkreślił, że ewentualne decyzje będą skutkami tego raportu</p>
