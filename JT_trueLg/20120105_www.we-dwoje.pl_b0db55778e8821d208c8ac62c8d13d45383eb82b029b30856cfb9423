<p>Woda kokosowa - nektar dla zdrowia i urody</p>
<p>Komu z nas w chwilach słabości nie marzy się plaża w którymś z kurortów tropikalnych i popijanie słodkawego soku wprost z orzecha kokosowego? Delektowanie się orzeźwieniem uderzającym w podniebienie po kolejnym pociągnięciu łyka przez słomkę?</p>
<p>To sielskie marzenie mamy już na wyciągnięcie dłoni. Co prawda nie na gorących plażach i bez widoku na turkusowe morze… Ale wystarczy zamknąć oczy, uruchomić wyobraźnię i potęgować ją subtelnymsmakiem wody kokosowej, która ostatnim czasem została nabita w butelkę i szybko zyskuje pokaźne grono sympatyków. Woda kokosowa jest już dostępna także w Polsce. Jeszcze nie cieszy się taką popularnością jak np. za Oceanem. Jednak to chyba kwestia czasu…</p>
<p>Czym jest woda kokosowa?
Jest to naturalne płynne bielmo z młodego orzecha kokosowego, zerwanego po około 5-7 miesiącach od wydania owocu. Ma delikatny i orzeźwiający smak, przejrzysty charakter. Mleko kokosowe z kolei jest bielsze i pochodzi z wnętrza „starszych” orzechów kokosowych i zawiera więcej tłuszczu.</p>
<p>Co zawiera i jakie ma właściwości?
Woda kokosowa to bogactwo witamin i minerałów, przede wszystkim potasu, magnezu, wapnia i fosforu oraz witamin z grupy B (B1, B2, B3, B5, B6) i C. Jest źródłem węglowodanów jak fruktoza i glukoza (może być wiec stosowany u osób z nietolerancją cukru mlecznego – laktozy), a także występującego w mleku matek kwasu laurynowego o działaniu stymulującym układ odpornościowy. Oprócz tego, w wodzie kokosowej znajdują się niewielkie ilości tłuszczów roślinnych. Sok ten ma odczyn zasadowy, co ułatwia wchłanianie różnych składników pokarmowych.</p>
<p>Z tak urozmaiconego składu wynika, że woda kokosowa działa:</p>
<p>energetyzująco i odżywczo,</p>
<p>zapobiega odwodnieniu,</p>
<p>może pomóc w uzupełnieniu niedoborów witamin z grupy B,</p>
<p>wspomagająco na siły odpornościowe,</p>
<p>regenerująco na skórę.</p>
<p>Kiedy jest polecana?
Woda kokosowa to dobry izotonik. Szczególnie warto ją spożywać podczas upałów w celu zapobiegania odwodnieniu. Jest również właściwa dla sportowców i podróżników, ponieważ zawiera wystarczającą ilość elektrolitów i węglowodanów. Z tego też względu mogą polubić ją „biesiadnicy”, ponieważ świetnie znosi objawy syndromu dnia poprzedniego. Z uwagi na wysoką odżywczość może być zalecana rekonwalescentom, osobom starszym, osłabionym
oraz dzieciom, które maja problemy z odpornością lub nawet przyjmowaniem posiłków. Nie może
jednak stać się jedynym pożywieniem. Woda kokosowa wpływa pozytywnie na stan skóry, nawilżając ją i regenerując. Jest więc także polecana w problemach skórnych jak suchość, wrażliwość czy skórka pomarańczowa.</p>
<p>Niewątpliwie woda kokosowa może wspomagać pracę naszego organizmu. Jednak nie należy zapominać, że racjonalne żywienie jest podstawą do uzyskania zdrowia. Z uwagi na wysoką zawartość węglowodanów nie poleca się jej osobom chorym na cukrzycę, z nietolerancją glukozy i innymi zaburzeniami metabolicznymi. Warto w tych przypadkach przed zastosowaniem wody kokosowej poradzić się lekarza prowadzącego.</p>
<p>Jesteśmy nabijani w butelkę„Woda pełna zdrowia" słyszymy miły, zachęcający głos wydobywający się z głośnika telewizora. „Woda zdrowia ci doda" słyszymy przełączając na inny program, ratując się w ten sposób przed zalewającymi nas...więcej</p>
<p>Sok, nektar, napójSoki i nektary to zdrowe i naturalne produkty, które powinny na stałe zagościć
w naszym codziennym menu. Są źródłem cennych dla zdrowia witamin, składników mineralnych
i błonnika.więcej</p>
<p>Woda zjonizowana - suplement XXI wiekuKażdy świadomy swego zdrowia człowiek wie jak potrzebna jest mu odpowiedniej jakości woda. Wszak to źródło życia dla każdej najmniejszej komórki naszego ciała. Mamy już coraz większą wiedzę o tym, dlaczego trzeba ją...więcej</p>
<p>Woda zdrowia dodaOrganizm człowieka zbudowany jest w 70% z wody. Znaczenie jej dla naszego ustroju potwierdza fakt, że bez jedzenia możemy żyć kilka tygodni, natomiast bez wody tylko kilka dni. Woda należy do niezbędnych składników...więcej</p>
<p>Filtrowana wodaNajważniejsze dla naszego zdrowia jest dostarczenie organizmowi odpowiedniej ilości wody. Są jednak wyjątkowe momenty w życiu, w których zapotrzebowanie na wodę wzrasta – takim momentem jest ciąża. Woda jest...więcej</p>
