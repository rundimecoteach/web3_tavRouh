<p>Dna moczanowa - czym się objawia i jak się ją leczy?</p>
<p>Podagra, artretyzm – to dość często używane nazwy zamienne zasłaniające tajemniczą dnę moczanową. Napad dny pojawia się nagle, co zwiastuje silny ból w obrębie któregoś ze stawów, zwłaszcza palucha stopy lub kostki, pojawiający się nie wiadomo skąd i wyrywający ze snu. Z czego to wynika?</p>
<p>Dna moczanowa jest skutkiem nagromadzenia się kryształków moczanów w stawie i innych tkankach organizmu. Stąd też kolejna nazwa choroby: skaza moczanowa. Na ogół występuje nagle i w godzinach nocnych lub porannych. Częściej dotyczy mężczyzn po 40. roku życia, kobiet w okresie menopauzy i jest problemem w rodzinach obciążonych hyperurykemią (zwiększenie poziomu kwasu moczowego we krwi).</p>
<p>Objawy napadu dny:
- silny, a nawet ostry ból, nie do zniesienia w okolicy palucha stopy (podagra) lub kostki, kolana, czasem nadgarstka i innych stawów,
- obrzęk i zaczerwienienie zajętego stawu,
- ocieplenie zajętego stawu i uczucie „gorenia” w stawie, świadczące o zapaleniu,
- utrudnienie wykonywania ruchów w stawie,
- złe samopoczucie,
- czasem podwyższenie temperatury ciała lub gorączka z dreszczami.</p>
<p>Chorobie zazwyczaj towarzyszą inne stany odbiegające od normy, jak otyłość, cukrzyca,
hiperlipoproteinemia, nadciśnienie tętnicze, skłonność do miażdżycy naczyń krwionośnych i choroba wieńcowa.</p>
<p>Co potwierdza dnę?
Napad dny wymaga diagnozowania i leczenia. W celu rozpoznania konieczne jest potwierdzenie
obecności kryształków moczanów w stawie lub diagnoza w oparciu o kryteria:
- minimum dwa napady bólu stawu w kończynie o charakterze opisanym wyżej,
- napad dny w stawie palucha,
- obecność tzw. guzków dnawych w obrębie stawów lub małżowin usznych,
- pozytywny efekt leczenia lekiem z kolchicyną (Colchicum Dispert) w przeciągu dwóch dób.</p>
<p>Jakie badania wykonują lekarze?
W celu potwierdzenia występowania kryształków moczanowych w stawach wykonuje się badanie płynu stawowego, uzyskanego poprzez jego nakłucie i aspirację płynu, który poddaje się specjalistycznym analizom. Bada się także guzki dnawe. Wykorzystywane są też techniki radiologiczne, np. zdjęcie Rtg stawu, w którym zauważa się zwężenie „szpary” stawowej. Kolejnymi badaniami są badania krwi określające stężenie kwasu moczowego, kreatyniny, elektrolitów, lipidów i cukru, a także badanie ogólne moczu i dobowe wydalanie kwasu moczowego z uryną. Kontroli podlega też czynność nerek i układu krążenia (m.in. ciśnienie krwi, EKG).</p>
<p>Leczenie dny moczanowej
Odbywa się przy pełnej kontroli lekarskiej, na ogół w szpitalu. Stosowane są m.in. kolchicyna,
leki przeciwbólowe. W fazie przewlekłej choroby wskazane jest przestrzeganie specjalnej diety,
przyjmowanie ściśle określonych leków moczopędnych – przepisanych przez lekarza oraz allopurynolu (Allupol, Milurit, Zyloric, Apo-Allopurinol,) dopiero po 4 tygodniach po napadzie. Allopurynol zmniejsza wytwarzanie kwasu moczowego. W pewnych wyjątkach nie stosuje się standardowego leczenia np. dna w przebiegu terapii cyklosporyną (cytostatyk). Wtedy zalecane jest podawanie sterydów bezpośrednio do stawu.</p>
<p>Gdy dojdzie do wyciszenia objawów, wówczas nie trzeba kontynuować leczenia, o czym z
resztą decyduje lekarz. Zaleca się stosowanie diety ubogopurynowej, z obniżoną podażą białek,
unikanie spożywania alkoholu, ograniczenie stresujących sytuacji i pewnych leków zwiększających
poziom kwasu moczowego we krwi. Każdy lekarz do którego się udajemy po poradę musi zostać
poinformowany o fakcie występowania dny moczanowej. Niektóre antybiotyki, czy leki moczopędne
mogą wywołać dnę moczanową. Czasem zaleca się jeszcze małe dawki kolchicyny aby zapobiec
napadom. Ponadto, trzeba mieć na uwadze systematyczną kontrolę stanu nerek, ciśnienia tętniczego, stanu naczyń wieńcowych i poziomu cukru we krwi.</p>
<p>Ostatnio dość popularnymi w leczeniu i prewencji napadów dny stają się metody wibroakustyczne,
stosowane na zajęte stawy i nerki. W terapii tej wykorzystuje się mikrowibracje o częstotliwości
dźwiękowej. Terapia przyspiesza wydalanie kwasu moczowego z organizmu. Przed jej zastosowaniem konieczne jest badanie lekarskie.</p>
<p>Czego nie wolno jeść, a co trzeba ograniczyć przy skłonnościach do dny?</p>
<p>Zaleca się położyć szczególny nacisk na właściwe nawodnienie organizmu oraz stosowanie ogólnychzasad zdrowego żywienia. Niektórzy podkreślają, że warto przyjmować owoce o czerwonej i granatowej skórce, gdyż te mają łagodzić dolegliwości bólowe związane z dną (wiśnie, truskawki, jagody, żurawina).</p>
<p>Podobne do Dna moczanowa - czym się objawia i jak się ją...</p>
<p>Emocje i uczucia. Z jak... zawiśćZa każdym razem, gdy bezpośrednio stykam się z ludzką zawiścią - szokuje mnie to. Kompletnie nie potrafię się do tego przyzwyczaić na poziomie ogólnoludzkiego odczuwania. Wiem czym jest zawiść, jak się objawia, czym...więcej</p>
<p>Polskie szafy: Ms SonijaMs Sonija tego lata stawia na wzory i motywy kwiatowe, co z pewnością będzie miało odbicie na kolejnych wpisach jej bloga. Sama o sobie mówi, że jest uzależniona od mody. Sprawdźcie, czym się to objawia.więcej</p>
<p>BezradnośćMam 180 cm wzrostu, ważę ok. 94 kg. Mam problem z odstającym brzuszkiem i kwadratowym płaskim tyłkiem, kwadratowymi biodrami, niemałymi piersiami. Nie wiem, w czym wyglądam dobrze a w czym źle.więcej</p>
