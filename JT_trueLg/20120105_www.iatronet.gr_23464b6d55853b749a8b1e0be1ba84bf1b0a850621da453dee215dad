<p>Σαράντης: Αναλαμβάνει τη διανομή της La Prairie</p>
<p>Στα πλαίσια της αναπτυξιακής στρατηγικής του και στοχεύοντας στην περαιτέρω ενίσχυση του προϊοντικού του χαρτοφυλακίου του κλάδου της επιλεκτικής διανομής, ο Όμιλος Σαράντη αναλαμβάνει την αντιπροσώπευση του οίκου La Prairie Switzerland στην Ελλάδα, ενώ οι λεπτομέρειες της συνεργασίας αναμένεται να καθοριστούν στο αμέσως προσεχές μέλλον.</p>
<p>'Οπως επισημαίνεται σε σχετική ανακοίνωση, ο οίκος La Prairie έχει ιστορία 80 ετών, ενώ τα προϊόντα του κατατάσσονται μεταξύ των κορυφαίων προϊόντων προσωπικής περιποίησης και φροντίδας.</p>
<p>Η γκάμα του οίκου La Prairie περιλαμβάνει προϊόντα φροντίδας προσώπου, ματιών και σώματος, καθώς επίσης make up και αρώματα.</p>
<p>Ο Όμιλος Σαράντη με τη συμφωνία της διανομής των προϊόντων του οίκου La Prairie αναμένει μια αύξηση του κύκλου εργασιών του, της τάξεως των οκτώ έως δέκα εκατομμυρίων ευρώ σε ετήσια βάση και ενίσχυση της κερδοφορίας του στο κανάλι της επιλεκτικής διανομής.</p>
<p>Ο ΕΦΕΤ και συγκεκριμένα οι Περιφερειακές Διευθύνσεις Αττικής και Κεντρικής Μακεδονίας, στο πλαίσιο διερεύνησης καταγγελίας, διαπίστωσε τη διακίνηση προϊόντος 'Mermelada', στο οποίο διαπιστώθηκε η ανάπτυξη εκτεταμένης ευρωτίασης (μούχλα).</p>
<p>Συνεχίζονται, χωρίς όμως αποτέλεσμα οι συναντήσεις των εργαζομένων στο νοσοκομείο Ερρίκος Ντυνάν με τη διοίκηση του νοσοκομείου, καθώς δεν διαφαίνεται λύση στην καταβολή των δεδουλευμένων τους ή στην επάνοδο των συμβάσεων των ασφαλιστικών Ταμείων που συγχωνεύθηκαν στον ΕΟΠΥΥ.</p>
