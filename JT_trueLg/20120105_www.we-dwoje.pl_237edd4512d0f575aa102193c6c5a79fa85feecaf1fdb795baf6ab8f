<p>Jak się reklamuje biżuterię?</p>
<p>Czy to nie jak reklamowanie królikom trawy? W końcu każda kobieta marzy o złocie w uchu, pierścionku na paluchu… A jednak marketingowcy prześcigają się w pomysłach.</p>
<p>Można standardowo…</p>
<p>Vogue Paris, Maj 2011, fot. Claudia Knoepfel & Stefan Indlekofer</p>
<p>Czyli kasyno, pieniądze, wyemancypowana kobieta, która robi już za mężczyznę. Przesłanie? Biżuterię możesz kupić sobie sama… Albo jeszcze lepiej wygrać w ruletkę.</p>
<p>Można nago…</p>
<p>Vetal Magazine, fot. Kevin Sinclair</p>
<p>Bo to, co od razu rzuca się w oczy na zdjęciach to oczywiście wisiorki i kolczyki. Ubranie hmmm… nie zakłóca odbioru.</p>
<p>Można erotycznie…</p>
<p>John Galliano Jewelry Fall/Winter 2008-09</p>
<p>Czyli najstarsza marketingowa reguła świata: “sex sells” próbująca przekonać nas, że nie ma jak numerek z pierścionkami i naszyjnikami. Dla fetyszystów?</p>
<p>Można ekologicznie…</p>
<p>Apart Jewelry’2011</p>
<p>Nasza polska Anja Rubik z kangurem, ale przyozdobiona. O co chodzi tutaj? Może o fascynację australijskiej fauny słowiańską urodą w etnicznych ozdobach?</p>
<p>Można infantylnie…</p>
<p>Ratika’s Jewelry</p>
<p>Myśl przewodnia firmy Ratika’s to, że ich biżuteria się nigdy nie starzeje. Jedyny problem w tym, jak nie stworzyć przypadkiem mody na grzechotki z diamentów. Bo wtedy przyrost demograficzny padnie definitywnie…</p>
<p>Można kijem…</p>
<p>Robbins Diamonds</p>
<p>Bo ona już ma dość czekania na pierścionek zaręczynowy! Czy wyobrażacie sobie te tłumy facetów nękanych w domu o ślub, którzy wyjeżdżają z ulgą do pracy, aby na ulicach i mostach zobaczyć wyprostowane palce desperatek? Jeśli nie wzrośnie sprzedaż diamentów, to na pewno broni…</p>
<p>Komentarze (1) - Jak się reklamuje biżuterię?</p>
<p>Podobne do Jak się reklamuje biżuterię?</p>
<p>Wieszak na biżuterięSkrzyneczki i schowki na biżuterię odchodzą do lamusa od kiedy na szczycie kobiecych pragnień w tematyce gadżetów pojawiły się wieszaki na biżuterię. Miejsce na nową kolię? Zgrabny i elegancki wieszaczek.więcej</p>
<p>Księżna Diana reklamuje bieliznęTragicznie zmarła Księżna Diana reklamuje chińską bieliznę. Zastanawiacie się jak to możliwe? Pewien producent postanowił wykorzystać żyjącą do dziś popularność Królowej Ludzkich Serc, wypuszczając na rynek...więcej</p>
<p>Biżuteria EmiFashionEmiFashion to wyjątkowa biżuteria dla wyjątkowych kobiet. Niepowtarzalne egzemplarze biżuterii tylko dla Ciebie. Od początku lipca biżuterię EmiFashion możesz kupić w galerii internetowej www.emifashion.pl. Znajdziesz...więcej</p>
<p>Najgorsze kremy przeciwzmarszczkowe?Przyzwyczaiłyśmy się, że w mediach wszystko się na zachwala i reklamuje. Portal totalbeauty.com przyjął inną strategię i spytał czytelniczki, jakie kremy przeciwzmarszczkowe naprawdę je rozczarowały…więcej</p>
<p>"Cudowna" dieta tasiemcowa!Szybko i bez wyrzeczeń! Tak reklamuje się pigułki z jajeczkami tasiemca. Owa "dieta" przywędrowała do nas z Hollywood - stolicy absurdów. Jeśli masz słabe nerwy i żołądek odradzamy lekturę tego artykułu.więcej</p>
