<p>Οι ελιές, ενίοτε, προσθέτουν γοητεία. Κάποιες γεννούν απορίες, αντιπάθειες, αλλά και ανησυχίες ή ακριβέστερα φόβους για σοβαρά προβλήματα υγείας. Οι σπίλοι, όπως ονομάζονται στην επιστημονική ορολογία, απαιτούν γνώση, προσοχή και ασφαλώς φροντίδα. Ο υπ΄ αριθμόν ένα κανόνας, άλλωστε, για όσους έχουν πολλές ελιές, είναι η επίσκεψη στον δερματολόγο τουλάχιστον μία φορά τον χρόνο.</p>
<p>Το λέιζερ</p>
<p>Πολλοί διερωτώνται αν πρέπει να προβαίνουν σε αφαίρεση τριχών από ελιές μέσω laser. Συνιστάται η συμβουλή ιατρού, καθώς μόνον αυτός μπορεί να διαγνώσει αν πρόκειται για ύποπτους - δυσπλαστικούς - σπίλους, αλλά και ο μόνος που μπορεί να επέμβει με laser. Στην περίπτωση που η συνθήκη δεν είναι απαγορευτική, το laser δεν φαίνεται να επηρεάζει τη βιολογική συμπεριφορά του σπίλου, καθώς δεν επεμβαίνει σε βάθος μεγαλύτερο των τεσσάρων χιλιοστών. Υπάρχει παρόλα αυτά η πιθανότητα υπέρχρωσης της ελιάς (πιο σκούρου χρώματος), γεγονός που οφείλεται τόσο στη μεγάλη ποσότητα μελανίνης που διαθέτουν οι ελιές, αλλά και στο ότι η ενέργεια του λέιζερ απορροφάται από τη μελανίνη.</p>
<p>Tip: Καλό θα ήταν να αποφεύγεται η απομάκρυνση των τριχών, με τσιμπιδάκι, υπό τον κίνδυνο των φλεγμονών, ή ακόμη - πολύ πιο σπάνια - και ερεθισμού σπιλοκυττάρων, με αποτέλεσμα τη γέννηση κακοήθειας. Προτιμάται το ψαλίδισμα των τριχών.</p>
<p>Νέοι σπίλοι, αφαίρεση και κρεατοελιές</p>
<p>Κάθε νέο εύρημα θα πρέπει να ελέγχεται από δερματολόγο. Νέες ελιές μπορούν πάντως να εμφανιστούν σε οποιαδήποτε ηλικιακή φάση. Σε πολλές περιπτώσεις, μάλιστα, δεν πρόκειται για σπίλους, αλλά για φακίδες που οφείλονται στον ήλιο.</p>
<p>Αν θελήσετε να αφαιρέσετε κάποιους για αισθητικούς λόγους, μη διστάσετε. Να γνωρίζετε ωστόσο ότι ενδέχεται να μείνει ουλή, μετά το χειρουργείο. Το σημάδι εξαρτάται από το σημείο στο οποίο βρίσκεται η ελιά, από τη φροντίδα μετά την αφαίρεσή της, αλλά και από τη δυνατότητα κάθε δέρματος για επούλωση. Ο ιατρός σας θα σας προτείνει λύσεις και επιλογές.</p>
<p>Ένας μύθος που έχει πάντως καταρριφθεί προ πολλού είναι αυτός που θέλει επικίνδυνες τις ελιές που κρέμονται από το δέρμα, τις αποκαλούμενες και «κρεατοελιές». Κατά κανόνα, δεν είναι ύποπτες, όπως δεν είναι και όσες έχουν τρίχες.</p>
<p>Τα μηνύματα που δημοσιεύονται στο χώρο αυτό εκφράζουν τις απόψεις των αποστολέων τους. Το ΒΗΜΑ δεν υιοθετεί καθ’ οιονδήποτε τρόπο τις απόψεις αυτές. Ο καθένας έχει δικαίωμα να εκφράζει την γνώμη του, όποια και να είναι αυτή. Δεν δημοσιεύονται συκοφαντικά ή υβριστικά σχόλια. Τέτοια μηνύματα θα διαγράφονται όποτε εντοπίζονται.</p>
<p>tovima
Τρίτο πρόσωπο κατονόμασαν οι δύο οικονομικοί εισαγγελείς κκ. Γρ. Πεπόνης και Σπ. Μουζακίτης ως αυτό που μετέφερε σύσταση - δυσαρέσκεια υπουργού για συγκεκριμένη υπόθεση την οποία χειρίζονταν, εξηγώντας τις καταγγελίες τους περί παρεμβάσεων στο έργο τους.</p>
