<p>Νέες, ογκώδεις διαδηλώσεις διοργανώνει το Σάββατο η αντιπολίτευση στην Μόσχα και σε άλλες πόλεις της Ρωσίας, αντιδρώντας για τα αποτελέσματα των βουλευτικών εκλογών της 4ης Δεκεμβρίου, λέγοντας ότι σημειώθηκαν φαινόμενα απάτης.</p>
<p>Μόνο στην ρωσική πρωτεύουσα, οι διοργανωτές αναμένουν να κατέβουν στους δρόμους περίπου 50.000 άνθρωποι.</p>
<p>Οι διαδηλωτές ζητούν την επανάληψη των εκλογών που κέρδισε η Ενωμένη Ρωσία του Βλαντιμίρ Πούτιν.</p>
<p>Οι διαδηλωτές επιμένουν ότι οι πολιτικές μεταρρυθμίσεις που ανακοίνωσε ο πρόεδρος της χώρας, Ντμίτρι Μεντβέντεφ, δεν αρκούν.</p>
<p>Οι Αρχές έχουν δώσει το «πράσινο φως» για την κινητοποίηση του Σαββάτου, η οποία διοργανώνεται από δυνάμεις της αντιπολίτευσης.</p>
<p>Σε γκρουπ στο Facebook περισσότερα από 47.000 άτομα έχουν δηλώσει ότι θα κατέβουν στους δρόμους. Ανάμεσά τους θα είναι και ο αντικυβερνητικός μπλόγκερ Αλεξέι Ναβάλνι, ο οποίος είχε συλληφθεί σε προηγούμενη διαδήλωση.</p>
<p>Στις 10 Δεκεμβρίου έλαβε χώρα η μεγαλύτερη αντικυβερνητική διαδήλωση στη Μόσχα, από την πτώση της Σοβιετικής Ένωσης.</p>
<p>Ο Ντμίτρι Μεντβέντεφ πρότεινε να επανέλθουν οι άμεσες εκλογές για τους τοπικούς κυβερνήτες, σε μια προσπάθεια να ηρεμήσει τις «φωνές» των διαδηλωτών που βγήκαν στους δρόμους το τελευταίο διάστημα.</p>
<p>«Οι προεδρικές εκλογές θα πρέπει να είναι ειλικρινείς, διαφανείς, να απαντούν στις απαιτήσεις της νομιμότητας και της δικαιοσύνης» είπε πριν από λίγες ημέρες ο Ρώσος πρόεδρος.</p>
<p>Τα μηνύματα που δημοσιεύονται στο χώρο αυτό εκφράζουν τις απόψεις των αποστολέων τους. Το ΒΗΜΑ δεν υιοθετεί καθ’ οιονδήποτε τρόπο τις απόψεις αυτές. Ο καθένας έχει δικαίωμα να εκφράζει την γνώμη του, όποια και να είναι αυτή. Δεν δημοσιεύονται συκοφαντικά ή υβριστικά σχόλια και όσα είναι γραμμένα με κεφαλαία γράμματα. Τέτοια μηνύματα θα διαγράφονται όποτε εντοπίζονται.</p>
<p>Βαλανε και το Prokhorov να αναμετρηθει με τον Πουτιν για προεδρος. Αλήθεια, ο νεαρος που βρηκε τα λεφτα και αγορασε την Nickel-Norilsk σε ηλικια 27 ετών (!). Εκανε αιματηρες οικονομιες??????? Φαινεται και αυτός εχει το κληρονομικό χάρισμα....Αν αυτά γινονται στη Ρωσια, φανταστειτε τι γινετε σε αυτό το σκορποχωρι. Ουρα κανουν εξω από την πρεσβεια για την ευλογια της. Μωρε οταν εβρεχε ρουφιανους η Ελλαδα δεν κραταγε ομπρελλα!</p>
<p>Σιγά τους διαδηλωτές !!! Στην Ελλάδα των 10.000.000 οι διαδηλώσεις έχουν περισσότερο κόσμο. Τι είναι αυτός ο αριθμός σε σχέση με τον πληθυσμό της Ρωσίας : Βέβαια η Αμερική θέλει ανθρώπους σαν τον Γέλτσιν στην εξουσία που να χορεύουν όπως θέλει αυτή. Και κάτι ακόμη. Φυσικός σύμμαχος της Ελλάδας είναι η Ρωσία όχι η Αμερική ή η Γερμανία.Και η Αμερική και η Γερμανία ήταν πάντα εχθρικές απέναντι μας και παίζουν σκοτεινό ρόλο στην Ιστορία μας, Εκτός και αν νομίζετε ότι τα παπαγαλάκια σας τους έκαναν συμπαθητικούς στον Ελληνικό λαό. Ξυπνήστε.............</p>
<p>Στην πολιτική και στα οικονομικά συμφέροντα δεν υπάρχουν φυσικοί σύμμαχοι. Τα συμφέροντα της Ρωσίας μάλιστα απαιτούν οικονομική χρεοκοπία της Ελλάδας, την έξοδό της από την ευρωζώνη, την εξασθένηση ή και διάλυση της ευρωζώνης και ως εκ τούτου την απώλεια της κυριαρχίας της Γερμανίας στην Ευρώπη. Η Ρωσία δεν θέλει ισχυρούς αντίπαλους στην Ευρώπη. Η θρησκεία που υπαινίσεσθαι δεν είναι επαρκής συνθήκη.</p>
