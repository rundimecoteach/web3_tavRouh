<p>Semir Stilić niemal na pewno nie odejdzie do Galatasaray Stambuł, mimo że polskie i tureckie media informowały o zainteresowaniu ze strony Turków. "Turecki klub zamierza jeszcze tej zimy wykupić bośniackiego pomocnika z Lecha Poznań i jest skłonny zapłacić nawet 2,5 miliona euro" - taką informację jako pierwszy podał w środę portal futbolnews.pl, powołując się na wiadomości opublikowane w tureckich mediach.
Według informacji portalu www.ajansspor.com Semir Stilić to tylko jeden z kandydatów do gry w słynnym Galatasaray Stambuł. Inni to: Australijczyk Tim Cahill z Evertonu, Czech Tomas Rosicky z Arsenalu Londyn, Szwajcar Xherdan Shaqiri z FC Basel.</p>
<p>Podana przez tureckie i polskie media wiadomość o propozycji ze strony słynnego tureckiego klubu nie jest prawdziwa.</p>
<p>- Często jest tak, że jedna gazeta poda informację, a inne także je zamieszczają. Tak jest w tym przypadku - powiedział nam w środę Christian Hauser, reprezentujący interesy Semira Stilicia. Jak zaznaczył, sytuacja wygląda podobnie do tej, która miała miejsce latem. - Wtedy też dziennikarze i kibice widzieli Semira w klubach Bundesligi i niemal oficjalnie go żegnali. W czerwcu i lipcu były jakieś zapytania. Teraz o transferze nic mi nie wiadomo - ucina te spekulacje Christian Hauser.</p>
<p>Co się stanie ze Stiliciem w najbliższych dniach? - Obecnie Semir ma urlop i odpoczywa od piłki. Z tego co mi wiadomo, to nawet nie interesuje się tymi spekulacjami. Zresztą będziemy go informować tylko o prawdziwych ofertach z zagranicy. Takie nieprawdziwe wiadomości tylko psują negocjacje z klubami, które naprawdę mogłyby zaproponować przenosiny naszego piłkarza - zaznacza agent pracujący dla Lian Sports GmbH, firmy, z którą podpisaną umowę ma Stilić.</p>
<p>Warto zauważyć, że Galatasaray stawia raczej na zawodników ligi tureckiej albo na uznane nazwiska z zachodniej Europy. Piłkarze spoza Turcji, podpisujący kontrakty, wcześniej grali w takich klubach, jak Atletico Madryt, Lazio Rzym, Juventus Turyn, czy Olympique Lyon. Kupienie Stilicia byłoby nie w stylu tureckiego potentata.</p>
<p>Bośniacki piłkarz nie podpisał nowej umowy z Lechem. Obecna wygasa w czerwcu.</p>
<p>- Mogę zapewnić, że Semir w Poznaniu nie czuje się źle i nie gra w Lechu za karę. Ma jeszcze ważny kontrakt, więc będzie jak najlepiej reprezentował barwy klubu. Dokładnie za tydzień wraca do Polski i będzie przygotowywał się ze swoim klubem do rundy wiosennej. To pewne - twierdzi nasz informator.
- Semirowi przedstawiliśmy swoją ofertę i daliśmy czas do namysłu. Po jego powrocie wrócimy do rozmów - powiedział Andrzej Dawidziuk, dyrektor sportowy Lecha.</p>
<p>Latem bośniackie media, a za nimi też polskie, pisały o zainteresowaniu Borussii Moenchengladbach i FSV Mainz. Piłkarz sam zaznaczał, że miał propozycję z Rosji, ale ten kierunek go nie interesował.</p>
<p>Przecież mówił, że nie chce do Turcji i Rosji, nie interesuje go żaden z tych kierunków...</p>
<p>To jest ambitny facet, więc czeka na sensowną ofertę. Cierpliwość się opłaca, więc myślę, że jemu też się opłaci i przyszłość przyniesie mu coś dobrego. I nie tylko jemu, innym chłopakom z Lecha też.</p>
<p>Zresztą dajcie chociaż na chwilę spokój Stiliciowi, niech sobie odpocznie od mediów, dużo mu dały w kość w ostatnich tygodniach, zwłaszcza klubowe i Głos.</p>
<p>Napiszcie na jakim etapie są negocjacje z Tomkiem Bandrowskim, Wojtkowiakiem, kiedy będą z Injacem, Kikutem, co dalej ze Ślusarzem, z Ubiparipem, czy mają jakieś plany w związku z Djuką, Kotorem, bo też czekamy na wiadomości co do tych zawodników.</p>
<p>W ramach naszej witryny stosujemy pliki cookies w celu świadczenia Państwu usług na najwyższym poziomie,
w sposób dostosowany do Państwa indywidualnych potrzeb i preferencji, w celu emisji możliwie indywidualnie przygotowanej
reklamy. Korzystanie z witryny bez zmiany ustawień dotyczących cookies oznacza, że będą one zamieszczane w Państwa urządzeniu
końcowym. Możecie Państwo dokonać w każdym czasie zmiany ustawień dotyczących przechowywania i uzyskiwania dostępu do cookies przy
pomocy ustawień przeglądarki lub urządzenia końcowego, z których Państwo korzystacie. Więcej szczegółów w naszej
Polityce Prywatności.</p>
