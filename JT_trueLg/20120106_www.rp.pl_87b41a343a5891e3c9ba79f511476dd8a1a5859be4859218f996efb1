<p>Hiszpania</p>
<p>Strajk pilotów Iberii</p>
<p>Hiszpańskie linie lotnicze Iberia odwołały w czwartek ponad jedna trzecią lotów z powodu jednodniowego strajku pilotów, obawiających się o miejsca pracy w związku z planami
utworzenia tanich linii Iberia Express i przekazania im części samolotów.</p>
<p>Strajk naraził już na niedogodności ok. 10 tys. pasażerów, ale dla wszystkich udało się znaleźć alternatywne połączenia.</p>
<p>Był to już drugi strajk pilotów Iberii podczas tegorocznego sezonu świątecznego; pierwszy odbył się 18 grudnia i wtedy również odwołano jedną trzecią lotów.</p>
<p>Iberia planuje utworzyć swe tanie linie Iberia Express na początku przyszłego roku i przekazać im samoloty, obsługujące obecnie deficytowe połączenia krajowe i europejskie. Iberia Express zamierza zatrudnić własnych, niżej opłacanych pilotów i personel kabinowy.</p>
<p>Żadna część jak i całość utworów zawartych w dzienniku nie może być powielana i rozpowszechniana
lub dalej rozpowszechniana w jakiejkolwiek formie i w jakikolwiek sposób (w tym także elektroniczny
lub mechaniczny lub inny albo na wszelkich polach eksploatacji) włącznie z kopiowaniem, szeroko pojętą digitalizacją,
fotokopiowaniem lub kopiowaniem, w tym także zamieszczaniem w Internecie - bez pisemnej zgody GREMI MEDIA Sp. z o.o.
Jakiekolwiek użycie lub wykorzystanie utworów w całości lub w części bez zgody GREMI MEDIA Sp. z o.o.
lub autorów z naruszeniem prawa jest zabronione pod groźbą kary i może być ścigane prawnie.</p>
