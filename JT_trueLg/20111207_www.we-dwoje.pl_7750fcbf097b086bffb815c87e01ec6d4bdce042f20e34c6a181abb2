<p>Zespół Marfana - diagnostyka i objawy</p>
<p>Prawdopodobnie znany był już w starożytności. Istnieją przypuszczenia, że cierpiał na niego sam Abraham Lincoln. Eponim został stworzony na cześć francuskiego lekarza Antoniego Bernarda Marfana, który opisał przypadek pewnej dziewczynki z obrazem specyficznych objawów jak wydłużenie palców. Wielu medyków przed nim opisywało podobne zjawiska, ale kto jako pierwszy podjął się tego zadania, jest kwestią sporną.</p>
<p>Jednak nie nam rozstrzygać o tym... Raczej skupimy się na istocie zespołu, jego objawach, przyczynach, diagnostyce i proponowanych zaleceniach odnośnie funkcjonowania i życia codziennego.</p>
<p>Zespół Marfana (ZM) jest rzadką chorobą genetyczną, występującą z częstością 1,5-10:100 000 osób. Dziedziczony jest w sposób autosomalny dominujący. Gen odpowiedzialny za objawy zespołu znajduje się na 15 chromosomie. Jego produktem białkowym jest fibrylina uczestnicząca w tworzeniu się elastycznych włókien w organizmie. Dochodzi tu również do zaburzeń w syntezie kolagenu. Zatem choroba dotyczyć będzie tkanki łącznej.</p>
<p>W około 70-85% przypadków choroba jest właśnie tak dziedziczona. W pozostałej części przypadków, za chorobę odpowiadają nowe mutacje. Uważa się, że czynnikiem sprzyjającym ujawnieniu się cech zespołu Marfana jest późny wiek ojca.</p>
<p>Objawy i diagnostyka zespołu Marfana
Symptomy zazwyczaj mieszczą się w obrębie trzech układów: narządów ruchu, sercowo-naczyniowego i narządu wzroku.</p>
<p>Do objawów ze strony układu ruchu zaliczamy:</p>
<p>wydłużenie palców, czyli dolichostenomelię,</p>
<p>wydłużenie czaszki, zwane dolichocefalią,</p>
<p>zniekształcenia klatki piersiowej,</p>
<p>skoliozy,</p>
<p>pająkowatość palców, znaną jako arachnodaktylia,</p>
<p>wiotkość stawów.</p>
<p>Sercowo-naczyniowe objawy w zespole to:</p>
<p>poszerzenie aorty, predysponujące do powstania tętniaka,</p>
<p>zaburzenia rytmu serca,</p>
<p>wady zastawki dwudzielnej.</p>
<p>Objawy związane narządem wzroku:</p>
<p>krótkowzroczność,</p>
<p>podwichnięcie soczewki,</p>
<p>odwarstwienie siatkówki.</p>
<p>Osoby chore charakteryzuje również wysoki wzrost, szczupła sylwetka i zaburzenia proporcji ciała. Kończyny są długie i szczupłe, co staje się przyczyną dysproporcji pomiędzy dolną, a górną częścią ciała – dolna jest „dłuższa” od górnej. Rozpiętość palców rąk jest większa niż wzrost.</p>
<p>Aby zdiagnozować zespół Marfana konieczne jest stwierdzenie przez lekarza konstelacji objawów. Jeżeli w badaniu pacjenta stwierdzono objawy charakterystyczne, obejmujące wyżej wymienione trzy układy, a w rodzinie nie stwierdzono zespołu Marfana, wówczas lekarz stwierdzić ZM. W innym wypadku, np. gdy stwierdzono objawy obejmujące dwa układy, a w wywiadzie rodzinnym uzyskano informacje, że ktoś z członków rodziny choruje na taki zespół, wówczas lekarz może stwierdzić ZM. Trzeba podkreślić, że chorzy na zespół Marfana to osoby sprawne intelektualnie.</p>
<p>Zespół Marfana należy różnicować z innymi schorzeniami, które mają podobne symptomy. Zalicza się do nich np. homocystynurię, zespół Acharda, Sticklera, Ehlersa-Danlosa, Sotos, Bealsa, XYY, Klinefertera marfanoidalny zespół wiotkości stawowej. Postawienie trafnej diagnozy nie jest więc wcale takie łatwe...</p>
<p>Badania w zespole Marfana
W celach diagnostycznych jak i kontrolnych trzeba udać się na kilka konsultacji specjalistycznych. Konieczne są badania kardiologiczne, jak EKG, ECHO serca, Holter, pomiar ciśnienia tętniczego. Kolejne to konsultacje ortopedyczne z wykorzystaniem technik obrazowania (promienie rentgena) i okulistyczne. Zaleca się także poradnictwo genetyczne.</p>
<p>Po diagnozie
Zespół Marfana jest niewyleczalny. Można zapobiegać powikłaniom choroby np. korygując wady chirurgicznie (wady serca – kardiochirurgia; skoliozy – ortopedia). Jeżeli osoby chorujące na ZM dbają o siebie, a i sam zespół przebiega łagodnie, wówczas mogą żyć dłużej niż statystyczne 30-35 lat. Główną przyczyną zgonu jest pęknięcie tętniaka. Aby temu zapobiec należy prowadzić oszczędny tryb życia, wybierać nieforsującą fizycznie pracę i uważać, by nie doznawać urazów mechanicznych. Przydatne jest również przyjmowanie leków wzmacniających tkankę łączną w sercu.</p>
<p>Wysiłek fizyczny winien być taki, by akcja serca wzrastała maksymalnie do 105 uderzeń na minutę. Najlepszymi zajęciami dla chorych na zespół Marfana są prace i relaks intelektualny.
Jako profesję warto obrać przyjemne zajęcie, podczas którego nie dochodzi do nadmiernego wysiłku fizycznego, np. architekt-projektant, rysownik, plastyk, muzyk (ale nie trębacz, perkusista i inne w których trzeba wykorzystywać siłę oraz zwiększające ciśnienie w jamie brzusznej), księgowy, statystyk, pisarz, redaktor portalu internetowego, archiwista.</p>
<p>Skomentuj Zespół Marfana - diagnostyka i objawy</p>
<p>Komentarze (0) - Zespół Marfana - diagnostyka i objawy</p>
<p>Brak komentarzy do Zespół Marfana - diagnostyka i objawy - rozpocznij dyskusję i dodaj komentarz</p>
<p>Podobne do Zespół Marfana - diagnostyka i objawy</p>
<p>Zespół Downa cz. 1Zespół Downa (ZD) to najczęściej występujący zespół wad wrodzonych, polegający m.in. na obecności dodatkowego chromosomu w materiale genatycznym, tzw. trisomia 21 pary chromosomów. Zespół należy do aberracji...więcej</p>
<p>PMS - zespół napiecia przedmiesiączkowegoNa zespół napięcia przedmiesiączkowego (PMS-Premenstrual Syndrom) cierpi prawie 95% kobiet. Jest to zachwianie równowagi hormonalnej, głównie progesteronu i estrogenu, a także okresowe niedobory magnezu, witaminy B i...więcej</p>
<p>Zespół Smitha-Lemliego-OpitzaW artykule opisany został zespół Smitha-Lemliego-Optiza - choroba genetyczna, którą można zdiagnozować za pomocą badań prenatalnych. Sposób dziedziczenia, objawy i wygląd dziecka chorującego na zespół...więcej</p>
<p>Niespokojne nogiNieodparty przymus poruszania nogami, nieprzyjemne, trudne do opisania odczucia, które pojawiają się zwykle podczas wieczornego odpoczynku, a ustępują podczas ruchu - to typowe objawy wskazujące na Zespół...więcej</p>
<p>Żywienie a nowotworyChoroby nowotworowe budzą w nas najwięcej emocji. Żyjemy beztrosko, z dnia na dzień, często nie przykładając uwagi do stylu życia jaki prowadzimy. Później dyskretne objawy, niepokój, diagnostyka......więcej</p>
