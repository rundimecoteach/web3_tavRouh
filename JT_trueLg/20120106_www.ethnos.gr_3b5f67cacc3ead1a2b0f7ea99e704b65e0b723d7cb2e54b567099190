<p>από το ηλεκτρονικό κατάστημα designbastards.gr</p>
<p>Από 10€</p>
<p>ΟΡΓΙΣΜΕΝΟΣ Ο ΚΟΣΜΟΣ ΞΕΣΠΑ ΕΠΙ ΔΙΚΑΙΩΝ ΚΑΙ ΑΔΙΚΩΝ</p>
<p>Θεοφάνεια με αποδοκιμασίες, συλλήψεις και απρόοπτα</p>
<p>Εξι άτομα συνελήφθησαν για τις αποδοκιμασίες που ακούστηκαν εις βάρος του Προέδρου της Δημοκρατίας και πολιτικών που τον συνόδευαν κατά τη διάρκεια του αγιασμού των υδάτων στη Χαλκίδα. Πρόκειται για τρεις άνδρες και τρεις γυναίκες που αρχικά προσήχθησαν και στη συνέχεια, με εντολή του εισαγγελέα Χαλκίδας, κρατήθηκαν για να να οδηγηθούν ενώπιόν του, κατηγορούμενοι για «προσβολή κατά του Προέδρου της Δημοκρατίας».</p>
<p>Ο Πρόεδρος της Δημοκρατίας, Κάρολος Παπούλιας, συνοδευόμενος από τον υπουργό Εσωτερικών, Τάσο Γιαννίτση, παρέστη στην Τελετή Αγιασμού των Υδάτων στην προβλήτα του Αγίου Νικολάου, στην Χαλκίδα</p>
<p>Στιγματίζοντας την τελετή, οι συγκεντρωμένοι φώναξαν στον κ. Παπούλια να παραιτηθεί ενώ κάποιοι τον απεκάλεσαν «προδότη» καλώντας τον να φύγει στο εξωτερικό...</p>
<p>Οι αποδοκιμασίες ακούστηκαν κυρίως κατά άφιξη και την αναχώρηση του Προέδρου, ενώ αποδοκιμάστηκαν και άλλοι επίσημοι μεταξύ των οποίων και υπουργός Εσωτερικών κ. Τάσος Γιαννίτσης. Ορισμένοι από τους συγκεντρωμένους κρατούσαν πλακάτ που έγραφαν «να δούμε στο ελικόπτερο ποιος θα πρωτομπεί», ενώ φώναζαν συνθήματα όπως και η «χούντα δεν τελείωσε το 73».</p>
<p>Επίσης, ομάδα περίπου 15 ατόμων, προσπάθησε να προσεγγίσει τον χώρο των επισήμων αλλά παρεμποδίσθηκε από άνδρες της ΕΛΑΣ.</p>
<p>Μετά το τέλος της τελετής, τόσο ο κ. Παπούλιας, όσο και οι υπόλοιποι επίσημοι, αποχώρησαν χωρίς δηλώσεις προς τους δημοσιογράφους.</p>
<p>Χωρίς να υπολογίσουν το κρύο, περισσότεροι από δέκα άνδρες βούτηξαν στα νερά του Θερμαϊκού στην Θεσσαλονίκη, για να πιάσουν τον σταυρό.</p>
<p>Μεμονωμένα περιστατικά έντασης και διαμαρτυριών κατά πολιτικών σημειώθηκαν επίσης στον Πειραιά, τη Θεσσαλονίκη και άλλες πόλεις</p>
<p>Ο πρόεδρος της Νέας Δημοκρατίας, Αντώνης Σαμαράς παραυρέθηκε στον Πειραιά, όπου στην τελετή αγιασμού των υδάτων.</p>
<p>Χοροστατούντος του Αρχιεπισκόπου Αθηνών και πάσης Ελλάδος, Ιερωνύμου, πραγματοποιήθηκε στο πρώτο λιμάνι της χώρας, η ρίψη του Τίμιου Σταυρού στη θάλασσα, ανάμεσα στα ναρκαλιευτικά «Καλυψώ», «Ευ. Νίκη» και «Καλλιστώ». Ανδρες του Σώματος Ελλήνων Βατραχανθρώπων βούτηξαν στη θάλασσα και έπιασαν τον σταυρό.</p>
<p>Η υπουργός Παιδείας, Αννα Διαμαντοπούλου και ο δήμαρχος Αθηναίων, Γιώργος Καμίνης παρευρέθηκαν στην τελετή καθαγιασμού των υδάτων στην Δεξαμενή στο Κολωνάκι.</p>
<p>Την κυβέρνηση εκπροσώπησε ο υπουργός Επικρατείας, Γιώργος Σταυρόπουλος, ενώ παραβρέθηκαν ο πρόεδρος της Νέας Δημοκρατίας, Αντώνης Σαμαράς, ο αναπληρωτής υπουργός Παιδείας, Κώστας Αρβανιτόπουλος, ο υφυπουργός Ναυτιλίας, Άδωνις Γεωργιάδης, ο δήμαρχος Πειραιά, Βασίλης Μιχαλολιάκος, και βουλευτές όλων των κομμάτων.</p>
<p>Κατά τη διάρκεια της τελετής, δεν έλειψαν και αποδοκιμασίες από μερίδα συγκεντρωμένων.</p>
<p>Το πρωί, πριν την τελετή του αγιασμού των υδάτων, τελέσθηκε η Θεία Λειτουργία στον Ιερό Ναό της Αγ. Τριάδας, χοροστατούτος του αρχιεπισκόπου Ιερωνύμου και του Μητροπολίτη Πειραιώς, Σεραφείμ.</p>
<p>Στην Στυλίδα ο δήμαρχος Απόστολος Γκλέτσος βούτηξε μαζί με δημότες του για να πιάσει τον σταυρό στο λιμάνι</p>
<p>Κάτω από δρακόντεια μέτρα ασφαλείας, με τσουχτερό κρύο και λιγοστό κόσμο, τελέστηκε ο αγιασμός των υδάτων για τα Θεοφάνια στην πλατεία Δεξαμενής, στην Αθήνα, παρουσία του δημάρχου Αθηναίων, Γιώργου Καμίνη.</p>
<p>Από νωρίς το πρωί ισχυρές αστυνομικές δυνάμεις βρέθηκαν στην περιοχή του Κολωνακίου, προς αποφυγή επεισοδίων, ενώ κλειστή παρέμεινε η οδός Σκουφά καθ' όλη τη διάρκεια της δοξολογίας στον Ιερό Ναό του Αγίου Διονυσίου, αλλά και την ώρα της τελετής του καθαγιασμού των υδάτων.</p>
<p>Από τις διαμαρτυρίες συγκεντρωμένων στη Χαλκίδα</p>
<p>Στην τελετή παρέστησαν, μεταξύ άλλων, η υπουργός Παιδείας, Άννα Διαμαντοπούλου και οι βουλευτές Μιχάλης Καρχιμάκης, Προκόπης Παυλόπουλος, Όλγα Κεφαλογιάννη και Θανάσης Πλεύρης, οι οποίοι τόσο κατά την προσέλευσή τους στη Δεξαμενή, όσο και κατά την αποχώρησή τους αποδοκιμάστηκαν από τους συγκεντρωμένους πολίτες.</p>
<p>Στον ιερό ναό του Αγίου Νεκταρίου, στη Σούδα, παρακολούθησαν τη θεία λειτουργία των Θεοφανείων, ο επίτιμος πρόεδρος της ΝΔ, Κώστας Μητσοτάκης, και η πρόεδρος της Δημοκρατικής Συμμαχίας, Ντόρα Μπακογιάννη.</p>
<p>Διαμαρτυτρίες και στον Πειραιά</p>
<p>Μετά το τέλος της λειτουργίας ακολούθησε η τελετή αγιασμού των υδάτων στο λιμανάκι μπροστά από το ναυταθλητικό κέντρο Σούδας. Το «παρών» έδωσαν ακόμα ο βουλευτής, Χρήστος Μαρκογιαννάκης, και εκπρόσωποι των τοπικών αρχών.</p>
<p>Τα μηνύματα της πολιτικής ηγεσίας «Χρόνια πολλά και καλή φώτιση σε όλους μας. Να είμαστε μονιασμένοι, να κάνουμε το καλό αντέξουμε στα δύσκολα. Και με τη βοήθεια του Θεού θα τα καταφέρουμε», δήλωσε ο πρόεδρος της ΝΔ, Αντώνης Σαμαράς μετά την ολοκλήρωση της τελετής.</p>
<p>«Το Άγιο Πνεύμα θα φωτίσει όλο τον κόσμο. Ιδιαιτέρως όμως, όλους εκείνους που καλούνται να πάρουν μεγάλες αποφάσεις για το αύριο της Ελλάδος. Εύχομαι σε όλους Χρόνια Πολλά», δήλωσε ο πρόεδρος του ΛΑ.Ο.Σ., Γ. Καρατζαφέρης ο οποίος παρέστη σήμερα στη τελετή Αγιασμού των Υδάτων στον ιερό ναό Αγίου Ιωάννη Θεολόγου στην ιδιαίτερη πατρίδα του στη Αρκαδία.</p>
<p>«Χρόνια πολλά! Με την ευχή να υπάρχει η δέσμευση όλων ότι σε τέσσερις μήνες από τώρα, η Ελλάδα θα έχει κατοχυρώσει τη θέση της στο Ευρώ και την ΕΕ, σε μια εποχή δύσκολη, σε μια περιοχή που φλέγεται. Εχουμε πίστη ότι εμείς μπορούμε να αλλάξουμε το ρου των γεγονότων», δήλωσε η υπουργός Παιδείας, Αννα Διαμαντοπούλου, η οποία παρευρέθηκε στην τελετή αγιασμού στην Δεξαμενή.</p>
<p>«Η σημερινή μέρα έχει υψηλούς συμβολισμούς. Φωτισμένα και ανοιχτά μυαλά, υπεύθυνες πράξεις και επιλογές», δήλωσε ο υφυπουργός Υποδομών, Μεταφορών και Δικτύων, Γιάννης Μαγκριώτης, στην τελετή αγιασμού των υδάτων, στη Θεσσαλονίκη, όπου εκπροσώπησε την κυβέρνηση.</p>
<p>Κατάνυξη στο Φανάρι Προεξάρχοντος του Οικουμενικού Πατριάρχη Βαρθολομαίου ολοκληρώθηκε η κατανυκτική δοξολογία των Θεοφανείων στο Φανάρι, ενώ ακολούθησε ο καθαγιασμός των υδάτων στον Κεράτιο Κόλπο.</p>
<p>Καθαγιασμός των Υδάτων στην Θεσσαλονίκη Με συννεφιά, αλλά με ήρεμη θάλασσα και παρουσία πλήθους κόσμου, έγινε η τελετή αγιασμού των υδάτων στη Θεσσαλονίκη, χοροστατούντος του Μητροπολίτη Θεσσαλονίκης, Ανθιμου και παρουσία εκπροσώπων των πολιτικών και στρατιωτικών αρχών της πόλης.</p>
<p>Περισσότεροι από δέκα νεαροί βούτηξαν στα νερά του Θερμαϊκού, για να πιάσουν τον σταυρό.</p>
<p>Πολίτες αποδοκίμασαν τους πολιτικούς κατά την προσέλευσή τους στον χώρο της τελετής, αλλά και κατά την αποχώρησή τους, αμέσως μετά τη λήξη των καθιερωμένων ευχετήριων δηλώσεων.</p>
<p>Βούτηξε κι ο Γκλέτσος Με λαμπρότητα ολοκληρώθηκε και στην πόλη της Στυλίδας ο εορτασμός των Θεοφανείων.</p>
<p>Αψηφώντας το κρύο, οι κολυμβητές έπεσαν στα νερά του Μαλιακού κόλπου για να πιάσουν τον σταυρό, ενώ μαζί τους βούτηξε και ο δήμαρχος της πόλης, Απόστολος Γκλέτσος.</p>
<p>Κατερίνη: Παπάς στη θάλασσα. Ενα απίστευτο περιστατικό σημειώθηκε στην παραλία Σκάλα Κατερίνης, όταν κατά τη διάρκεια τελετής του αγιασμού των υδάτων η βάρκα στην οποία επέβαινε ο ιερέας και άλλα τέσσερα άτομα ανετράπη, λόγω των ισχυρών ανέμων και όλοι οι επιβαίνοντες έπεσαν στη θάλλασα.</p>
<p>Από το ατυχές περιστατικό δεν τραυματίστηκε κανείς, ενώ όλοι οι επιβαίνοντες είναι καλά στην υγεία τους.</p>
