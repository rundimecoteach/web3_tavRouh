<p>Czy grozi nam największa epidemia w dziejach ludzkości?</p>
<p>Wszystkie informacje dotyczące śmiercionośnego wirusa grypy, skonstruowanego przez holenderskiego naukowca Rona Fouchiera, została utajniona ze względu na podwyższone ryzyko ataku bioterrorystycznego. Niestety wiele danych już wyciekło. Czy grozi nam największa epidemia w dziejach ludzkości?</p>
<p>Gdy w listopadzie 2011 roku holenderski wirusolog Ron Fouchier z Erasmus Medical Centre ogłosił podczas konferencji naukowej, że w trakcie badań nad wirusem grypy w jego laboratorium powstał niezwykle niebezpieczny szczep, w świecie naukowym (i nie tylko) wybuchła burzliwa dyskusja. Stało się oczywiste, że wolny dostęp do publikacji naukowych w tym przypadku może być niezwykle brzemienny w skutki.</p>
<p>Zgodnie z założeniami współczesnej metodologii badań, tzw. „otwartej nauki”, badacze umieszczają wszystkie swoje publikacje w internecie. Wiele z nich można ściągnąć w postaci pliku pdf bez konieczności rejestracji, za inne zaś trzeba zapłacić. Na tej zasadzie również dostęp do „przepisu” na śmiercionośnego wirusa miałby praktycznie każdy.</p>
<p>Oliwy do ognia dolał redaktor pisma „Science”, który połknął haczyk interesującego tytułu i pojechał do Erasmus Medical Centre, by przeprowadzić szczegółowy wywiad z Ronem Fouchierem. Naukowiec chętnie zdradził wiele kluczowych informacji na temat swojej pracy.</p>
<p>W grudniu 2011 roku środowisko międzynarodowe podjęło stanowcze kroki. Amerykańska Narodowa Rada Doradcza do spraw Biobezpieczeństwa (US National Science Advisory Board for Biosecurity - NSABB) zaapelowała zarówno do Fouchiera, jak i innej grupy wirusologów z Uniwersytetu w Wisconsin, którzy równolegle prowadzili badania nad tym szczepem, o utajnienie wszystkich dokumentów dotyczących feralnego wirusa grypy. Od czasu zamachu na World Trade Center, a także epizodycznych ataków z użyciem przetrwalników wąglika, kwestia zagrożenia bioterrorystycznego traktowana jest bardzo poważnie.</p>
<p>Jak doszło do stworzenia wirusa?</p>
<p>Pierwotnym celem badań Fouciera było poznanie szczegółowej budowy i mechanizmów odpowiadających za wyjątkowe właściwości chorobotwórcze wirusa typu H5N1. W trakcie prowadzenia eksperymentów naukowcy uzyskali jednak nowy szczep, w którym doszło do pięciu niewystępujących wcześniej mutacji. Ich efektem było znacznie łatwiejsze rozprzestrzenianie się wirusa i o wiele wyższa zdolność do infekowania niż tzw. wirusa ptasiej grypy, który po raz pierwszy wyizolowano w Azji w 1997 roku, a który zabił do tej pory ok. 500 osób.</p>
<p>Fouchier prowadził eksperymenty na fretkach, które są tzw. organizmem modelowym do badań nad wirusem grypy, ponieważ ich układ oddechowy działa na podstawie tych samych mechanizmów, co ludzki. Wysoka śmiertelność wśród badanych zwierząt oznacza, że gdyby wirus przedostał się do środowiska, mógłby wywołać epidemię, która pochłonęłaby miliony ofiar w ludziach.</p>
<p>- Nie przychodzi mi do głowy żaden inny patogenny organizm, bardziej niebezpieczny niż ten. W porównaniu z nim, nawet wąglik jest niewinny – powiedział Daily Mail Paul Keim z U.S National Science Advisory Board for Biosecurity (NSABB), agencji doradczej, zajmującej się m.in. zagrożeniem bioterrorystycznym.</p>
<p>Co nam grozi?</p>
<p>Zagrożenie jest jak najbardziej realne, zwłaszcza, że Fouchier zdradził wcześniej, że do stworzenia śmiercionośnego szczepu wcale nie trzeba było korzystać z jakichś nowoczesnych technologii, doszło do tego bardzo prostą i tania metodą pasażowania wirusa przez kila pokoleń. Badacz wprawdzie zgodził się nie ujawniać dalszych szczegółów tej procedury, jednak informacje, które już zostały podane oraz te, które trafiły w ręce co najmniej kilkudziesięciu naukowców, z którymi Fouchier się konsultował, mogą wystarczyć, by doszło do powielenia wirusa przez jakiegoś nieodpowiedzialnego, szalonego lub zdesperowanego człowieka.</p>
<p>Bardzo trudno przewidzieć jakie skutki mógłby nieść za sobą atak bioterrostyczny z wykorzystaniem tego wirusa. Jego główną „zaletą” z punktu widzenia bioterrorystów jest to, że rozprzestrzenia się drogą wziewną i łatwo przenosi się z jednego organizmu na drugi - w tym wypadku możemy więc założyć, że jeden człowiek będzie szybko zarażał kolejnych ludzi. Jako że zgodnie z podanymi informacjami stworzenie wirusa nie wymaga bardzo specjalistycznego sprzętu, koszty wyprodukowania takiej broni nie są duże, a co za tym idzie, niemal każda organizacja terrorystyczna na świecie mogłaby sobie na taką operację pozwolić.</p>
<p>@seb ^ ludzie lepiej dbają o swoje komputery, samochody i inne wynalazki tylko o sobie zapominają a usłużni naukowcy od wszelkich zarazków na usługach prywatnych laboratoriów mają w nosie dobro człowieka, liczy się kasa i mutowanie co i rusz nowych wirusów, liczą na nobla chyba.</p>
<p>Dawno temu, gdy kryzys nie pukał jeszcze do naszych drzwi i nie było wolnych sobót, nagle około 16:00 zaczęła mnie brać grypa. Bardzo mnie to zmartwiło, bo później mogło być gorzej, a na mojej głowie miałem opiekę nad małym synkiem. "Nie tylko sam zachoruję, pomyślałem, jeszcze dziecko zarażę". Na szczęście zjawili się starsi koledzy, tacy, co to "nie z jednego pieca chleb jedli". Obaj zaproponowali mi swe metody antygrypowe. "Tako" rzekł Antoś: jak mówiłeś, przywiozłeś z Rumunii rum i cytryny. Weź 0,5 l kubek gorącej herbaty. Wyciśnij do niego sok z 1 - 2 cytryn. Dodaj łyżkę miodu. Wlej do tego "setkę" rumu. Zamieszaj i wypij wieczorem. A, przygotuj 3 - 4 flanelowe piżamy, bo tak się będziesz pocił, jak nigdy w życiu. Rano będziesz zdrów, tylko trochę odwodniony, co uzupełnisz herbatą z cytryną". Tadzio, który ok. 16:00 w każdą sobotę odwiedzał mniej już na rauszu, miał inną koncepcję. "Ja - powiedział - w okresie grypy staram się zawsze być na bańce." "A to czemu? - zapytałem. "Posłuchaj - ciągnął. - Jeśli ktoś na dobrej bańce wyjdzie na balkon, to wypadnie za balustradę. Tak też jest z wirusami. Wtargnie ci taki do organizmu, gdy jesteś porządnie wstawiony, to nie ma cudów: on też przesiąknie alkoholem. Zapomina, po co w ciebie wlazł. Przy byle kichnięciu wypada na zewnątrz. Radzę ci więc, nie mieszaj tego rumu z herbatą, jak ci radził Antoś, bo rozrzedzanie rumu to hańba, ale się upij. Diabli wezmą nie tylko te wirusy, które do ciebie weszły, ale - co ważniejsze - inne nie zaatakują, bo będzie jechało od ciebie, jak z kanalizacji przy gorzelni. A takie wirusy to też ludzie i smrodu nie znoszą." Skorzystałem z porady Antosia. 3 piżamy zalałem swym potem, ale rano faktycznie byłem zdrów, niczym ryba. Jestem ciekaw opinii lekarzy na ten temat.</p>
<p>@Dyl Sowizdrzał ^ Wszystko prawda!Moje koleżanki przy przekwicie miały uderzenia gorąca i inne tam wybuchy.Ja waliłam drinka i organizm myślał,ze to jest gorąco po alkoholu i całe te hormony zostały oszukane i nic mi nigdy nie było.Każdą chorobę można zapić lub zagłodzić--leki i lekarze to tylko na pozegnanie tego świata</p>
<p>Zarazy czerwono - czarnej, to im jeszcze mało obfitego żarcia z koryta, teraz chcą pożreć nas aby kasę mieć z leków, lecznie no a na koniec czarni od pochówku. taki to jest oto Orwellowski FOLWARK ZWIERZĘCY z ogólnoświatowym rządem</p>
<p>Przez 35 lat pobytu w stanach nie bylem ani razu chory .W 2009 wziolem szczepienie na swinska grype,ostatnie trzy lata mam dwa razy w roku zapalenie pluc .Za najwieksza mafie na swiecie uwaza sie mafie FARMACEUTYCZNA ,szczegolnie amerykanska !!!</p>
<p>@jeju ^ Mój ojciec też długo pracował w USA i nie chorował. Było to jednak zasługą nie tamtego powietrza, lecz młodego i średniego wieku. Na stare lata , już w kraju, jednak zachorował i umarł, gdy ja miałem 7 rok życia. Po 16 latach od jego zgonu miałem bronić na uczelni złożonej i przyjętej pracy dyplomowej. Relegowano mnie jednak z tego powodu, że - jak uzasadniono - "mój ojciec był w USA, więc mógł tam po nim ktoś zostać, kto mnie odszuka i będzie mnie nastawiał wrogo przeciw partii i władzy ludowej. Partia musi strzec kraju przed tak niebezpiecznymi indywiduami, jak ja".Tak więc nie ojcu, lecz mnie zaszkodził jego "pobyt w USA" .</p>
