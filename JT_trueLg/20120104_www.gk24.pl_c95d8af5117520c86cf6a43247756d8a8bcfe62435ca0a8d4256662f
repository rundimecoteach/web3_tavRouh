<p>Placówki muszą odwołać zaplanowane zabiegi. – Chodzi jednak tylko o zabiegi chirurgiczne – uściśla dr Urszula Gozdalska-Słowik, szef białogardzkiego Folk-Med. – Pozostałe usługi medyczne, czyli m.in. podstawowa opieka zdrowotna, ambulatorium, rehabilitacja będą działały bez żadnych problemów. Pacjenci nie muszą się niczego obawiać – zapewnia pani doktor.</p>
<p>Kontrakty z Narodowym Funduszem Zdrowia w zakresie chirurgii nie będą już jednak możliwe, bo przychodnie nie dostosowały swoich warunków do obowiązujących standardów. Od nowego roku takie placówki, zwane szpitalami jednego dnia, jeśli chcą dostać kontrakt z NFZ muszą mieć własną salę operacyjną, łóżko dla pacjenta z pełną opieką lekarską.</p>
<p>– Wymogów jest bardzo dużo, których po prostu nie byliśmy teraz w stanie spełnić, dlatego kontraktu nie podpisaliśmy – tłumaczy szefowa Folk-Med.</p>
<p>Folk-Med przeprowadzał głównie operacje żylaków, usuwania znamion, korekcje. Nadal będzie to robił, ale już tylko prywatnie, za opłatą. Pacjenci ubezpieczeni, nawet ci już zapisani na termin w 2012 roku, będą musieli poszukać miejsca gdzieś indziej. Może w Szpitalu Powiatowym w Białogardzie?</p>
<p>Tam jeszcze jest taka możliwość, choć w tej chwili blok operacyjny białogardzkiego szpitala również nie spełnia wyśrubowanych kryteriów NFZ. Starostwo powiatowe rozpoczęło już jednak procedurę wyłaniania wykonawcy nowego bloku operacyjnego. Obiekt ma stanąć na terenie przy Centrum Rehabilitacji. Ta inwestycja ma kosztować 13 milionów złotych, a być gotowa w ciągu dwóch – trzech lat. Starostwo na budowę ma zaciągnąć kredyt.</p>
<p>Media Regionalne sp. z o.o. w Warszawie zastrzegają, iż rozpowszechnianie jakichkolwiek artykułów i materiałów zamieszczonych w portalu www.gk24.pl
jest dozwolone wyłącznie z zachowaniem warunków korzystania z treści.
Jakiekolwiek użycie treści wykraczające poza ww. warunki jest zabronione bez pisemnej zgody Mediów Regionalnych i nabycia licencji. Sprawdź, w jaki sposób możesz uzyskać licencję na wykorzystanie treści.</p>
<p>Naruszenie tych zasad jest łamaniem prawa i grozi odpowiedzialnością karną.</p>
