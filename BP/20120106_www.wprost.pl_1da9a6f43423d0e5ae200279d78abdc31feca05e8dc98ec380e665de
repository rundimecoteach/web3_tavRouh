<HTML xmlns="http://www.w3.org/1999/xhtml" xml:lang="pl" lang="pl">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY id="page_default"><DIV id="content-all"><DIV id="content-main"><DIV id="path"><SPAN class="path-item-pref">Tutaj jesteś:</SPAN><A href="/newsroom/?date=2013-03-15" class="path-item-home" title="Wprost.pl - Strona główna">Strona główna</A><SPAN class="path-item-sep">|</SPAN><A href="http://www.wprost.pl/zycie/" class="path-item">Życie</A><SPAN class="path-item-arrow"> </SPAN><A href="http://www.wprost.pl/zycie/wydarzenia/" class="path-item">Wydarzenia</A><SPAN class="path-item-arrow"> </SPAN><SPAN class="path-item">Babia Góra: uwaga na lawiny</SPAN></DIV><DIV id="left-column"><H2 class="art-title">Babia Góra: uwaga na lawiny</H2><DIV class="art-date"><A href="/newsroom/2012-01-01/kalendarium.html" title="czytaj więcej wiadomości WPROST z dnia 2012-01-01">2012-01-01 12:57</A></DIV><DIV class="art-lead">
    Drugi stopień zagrożenia lawinowego, w pięciostopniowej rosnącej skali, ogłosili na północnych stokach Babiej Góry w Beskidach ratownicy grupy beskidzkiej GOPR. Dotychczas obowiązywał tam najniższy, pierwszy stopień zagrożenia.     </DIV><DIV class="art-content">Goprowcy poinformowali, że wzrost zagrożenia wystąpił w żlebach i jarach. Silny wiatr południowo-zachodni utworzył tam zaspy, które są źle związane z gruntem. Śniegu leży tam około 40 cm. <P>GOPR podało, że warunki turystyczne na Babiej Górze są trudne. W ciągu ostatniej doby przybyło kilka centymetrów śniegu. Przy schronisku na Markowych Szczawinach leży go obecnie 37 cm. Na większości obszaru pokrywę śnieżną stabilizuje roślinność. W miejscach o podłożu trawiastym jest ona jednak słabo związana z podłożem. Grzbiet góry jest wywiany. W niedzielę rano temperatura wynosiła tam -5 stopni C. Wiał bardzo silny północny i północno-wschodni wiatr.</P><DIV class="add300x250"><A href="#an_1740508395" rel="nofollow">Skocz do tekstu</A><DIV class="add300x250-inside"> 
       REKLAMA   
       </DIV></DIV><P>Babia Góra jest najwyższą górą w Beskidach. Mierzy 1725 m npm. Drugi stopień oznacza, iż występuje umiarkowane zagrożenie lawinowe. Pokrywa śnieżna jest średnio związana. Do zejścia lawiny może dojść przy dość znacznym obciążeniu, np. przez grupę narciarzy, na stromych, lawiniastych stokach. W związku z tym trzeba zachowywać szczególną ostrożność przy pokonywaniu stoków zawietrznych i przełęczy.</P><P>zew, PAP</P></DIV></DIV></DIV></DIV></BODY></HTML>