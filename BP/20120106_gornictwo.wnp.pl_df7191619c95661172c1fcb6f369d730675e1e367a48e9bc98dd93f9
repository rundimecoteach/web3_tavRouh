<HTML xmlns="http://www.w3.org/1999/xhtml" xml:lang="pl" xmlns:OG="http://opengraphprotocol.org/schema/" xmlns:FB="http://www.facebook.com/2008/fbml">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY id="gornictwo"><DIV id="content" class="clearfix"><DIV id="colLeft"><DIV id="contentText" class="news"><DIV id="taM1" style="display:block;"><DIV class="body clearfix"><P class="firstp">
Dodał, że według pierwotnej wersji projektu ustawy roczny podatek wyniósłby - według wyliczeń KGHM - ok. 2,8 mld zł, a w nowej zmodyfikowanej propozycji to jest o ok. 280 mln zł mniej.

Przy tej strukturze podatku opłacałoby się wydobywać, ale tylko mniejszą część zasobów KGHM.

&quot;Podatek ma istotny wpływ na tzw. brzeżną wartość miedzi w złożu. Dzisiaj KGHM eksploatuje to, co jest powyżej 0,7 proc. miedzi w złożu, a w momencie, gdy wliczymy ten podatek, to
musielibyśmy podnieść również to, co się nazywa brzeżną zawartością, a więc radykalnie dzięki takim posunięciom ilość złoża nam zmaleje, bo złoże jest pojęciem mobilnym&quot; -
powiedział.

Zdaniem Wirtha ta wartość brzeżna mogłaby zmniejszyć w najbliższych latach potencjalne zasoby na polach, na których dziś jest eksploatacja, o minimum 10 proc.

&quot;Jeśli wielkość zasobów jest 26 mln ton miedzi w ziemi, to o 10 proc. na pewno ten podatek uszczupli nam zakres zainteresowania, czy możliwości eksploatacyjne, a to jest bardzo dużo&quot; -
powiedział prezes.

&quot;Mamy trzy aktywa górnicze i np. Zakłady Górnicze Lubin mają dosyć ubogie złoże w porównaniu np. z Rudną i wtedy powstaje pytanie o sensowność złoża ubogiego w takich warunkach&quot; -
dodał.

Prezes powiedział też, że na razie nie bierze pod uwagę konieczności wyłączenia z użytkowania części zasobów np. W Lubinie, gdyby takie były warunki podatkowe, choć przyznał, że taka
myśl funkcjonuje.

&quot;Taki potencjał funkcjonuje w naszym myśleniu, ale oczywiście na razie nie dopuszczam do takiego myślenia, żeby wyłączyć z użytkowania część znacznych zasobów w dzisiejszym stanie
rzeczy. Będziemy robili wszystko, żeby utrzymać status quo, a przede wszystkim dyskutować dalej z Ministerstwem Finansów odnośnie wymiaru takiego podatku&quot; - powiedział Wirth.

Pytany, czy przy takim podatku eksploatacja złoża w Lubinie byłaby bezsensowna z ekonomicznego punktu widzenia, odpowiedział: &quot;Byłaby nieopłacalna&quot;.
</P></DIV><DIV class="facebook clearfix"><DIV class="pagination clearfix"><UL><LI><STRONG>1</STRONG></LI></UL></DIV></DIV></DIV></DIV></DIV></DIV></BODY></HTML>