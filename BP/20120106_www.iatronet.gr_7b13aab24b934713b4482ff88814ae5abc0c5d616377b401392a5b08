<HTML xmlns="http://www.w3.org/1999/xhtml">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV id="site"><DIV id="sitewhite"><DIV id="container"><DIV id="midcol" class="article"><H1>Επανάσταση στο χώρο των εμβολίων η συζευγμένη τεχνολογία</H1><P class="grey">Ημερομηνία δημοσίευσης: 13 Ιανουαρίου 2012</P><DIV class="bxb"><DIV id="articletools"><DIV class="left"><A class="addthis_button" href="http://www.addthis.com/bookmark.php?v=250&amp;username=iatronet" style="padding:0" target="_blank"> Μοιραστείτε το:</A></DIV></DIV></DIV><DIV id="adv468">Προβολή
                            </DIV><P>Η συζευγμένη τεχνολογία των εμβολίων έφερε την επανάσταση στον εμβολιασμό των παιδιών αλλά πλέον και των ενηλίκων. Τα συζευγμένα εμβόλια παράγονται όταν την πολυσακχαριδική κάψα (το εξωτερικό περίβλημα) ενός μικροβίου την ενώσουμε (διαδικασία σύζευξης) με μια πρωτεΐνη φορέα. Με την ένωση αυτή βοηθάμε τον οργανισμό μας και παράγει κάποια ειδικά μνημονικά κύτταρα (Β-κύτταρα μνήμης) τα οποία με την σειρά τους ‘θυμούνται’ το μικρόβιο για μακρύ χρονικό διάστημα έως και δια βίου παράγοντας πολλά και εξειδικευμένα αντισώματα να το αντιμετωπίσουν αποτελεσματικότερα όταν χρειαστεί.</P><P>Τα παλαιότερης τεχνολογίας εμβόλια περιείχαν μόνο την πολυσακχαριδική κάψα του μικροβίου με αποτέλεσμα να κρίνεται αναγκαία η επαναχορήγηση τους ανά τακτά χρονικά διαστήματα</P><P>Συνοψίζοντας τα πλεονεκτήματα της προσφέρει:</P><P>1. Μακρά ‘ανοσιακή μνήμη’. Ο οργανισμός θυμάται το μικρόβιο για μακρύ χρονικό διάστημα έως και δια βίου (τα παλαιά πολυσακχαριδικά εμβόλια ήθελαν επανάληψη ανά τακτά χρονικά διαστήματα). Έτσι με μια μόνο εμβολιαστική δόση (στους ενήλικες) μπορεί να θωρακίσουμε τον οργανισμό μας δια βίου.</P><P>2. Υψηλότερο τίτλο εξειδικευμένων αντισωμάτων. Κατά την επαφή με το μικρόβιο παράγονται περισσότερα και ειδικά αντισώματα (σε σχέση με τα παλαιότερης τεχνολογίας εμβόλια) έτσι ώστε να καταπολεμηθεί αποτελεσματικότερα ο εισβολέας στον οργανισμό μας </P><P>3. Αποτελεσματικότερη καταπολέμηση της μικροβιακής αντοχής. Η αλόγιστη χρήση των αντιβιοτικών δημιουργεί ανθεκτικότερα μικρόβια που αυτά με τη σειρά τους χρειάζονται περισσότερα και αποτελεσματικότερα αντιβιοτικά για να καταπολεμηθούν. Ο αποτελεσματικός εμβολιασμός προλαμβάνει την νόσο και σπάει τον φαύλο κύκλο της δημιουργίας ανθεκτικών στα αντιβιοτικά υπέρ-μικροβίων.</P><P><SPAN class="HeadArticle1">Σχετικά με τη χρήση του Prevenar 13 σε ενηλίκους 50 ετών και άνω</SPAN></P><P>Το Prevenar 13 (συζευγμένο πολυσακχαριδικό πνευμονιοκοκκικό εμβόλιο [13-δυναμο, προσροφημένο]) έλαβε έγκριση από την Ευρωπαϊκή Επιτροπή τον Οκτώβριο του 2011, για την επέκταση της ένδειξής του βάσει της ευρωπαϊκής άδειας κυκλοφορίας του για την ενεργή ανοσοποίηση με στόχο την πρόληψη μέσω εμβολίου της διεισδυτικής νόσου που προκαλείται από το Streptococcus pneumoniae σε ενήλικες ηλικίας 50 ετών και άνω.</P><P>Η διεισδυτική πνευμονιοκοκκική νόσος (ΔΠΝ), συμπεριλαμβανομένων των δύο πιο συχνών εκδηλώσεών της, της βακτηριακής πνευμονίας και της μηνιγγίτιδας, είναι ένα κορυφαίο πρόβλημα δημόσιας υγείας με σημαντική σχετιζόμενη νοσηρότητα και θνησιμότητα σε παγκόσμιο επίπεδο. Περίπου το 80% της ΔΠΝ στους ενήλικες είναι βακτηριακή πνευμονία.</P><P>Prevenar 13: Το μοναδικό συζευγμένο πνευμονιοκοκκικό εμβόλιο για ενηλίκους ηλικίας 50 ετών και άνω. Το Prevenar 13 παρέχει κάλυψη ενάντια στους 13 πιο συχνούς πνευμονιοκοκκικούς ορότυπους που προκαλούν τη νόσο σε ενήλικες, συμπεριλαμβανομένων εκείνων που σχετίζονται με αυξημένη θνησιμότητα καθώς και αντίσταση στα αντιβιοτικά.</P><P>Σύμφωνα με την Ευρωπαϊκή Περίληψη Χαρακτηριστικών Προϊόντος, το Prevenar 13 θα πρέπει να χορηγείται κατά προτεραιότητα άσχετα από την προηγούμενη κατάσταση εμβολιασμού κατά του πνευμονιόκοκκου, εφόσον το δοσολογικό σχήμα του απλού πολυσακχαρδικού πνευμονιοκοκκικού εμβολίου θεωρείται σκόπιμο.</P><P>Το Prevenar 13 είναι το μοναδικό συζευγμένο εμβόλιο που λαμβάνει έγκριση από την Ευρωπαϊκή Επιτροπή για ενηλίκους ηλικίας 50 ετών και άνω για την πρόληψη της διεισδυτικής πνευμονιοκοκκικής νόσου.</P><P>Μέσω της τεχνολογίας των πνευμονιοκοκκικών συζευγμάτων που χρησιμοποιείται στο Prevenar 13, οι αλυσίδες των πολυσακχαριτών που υπάρχουν στην επιφάνεια κάθε βακτηριακού στελέχους προσαρτώνται σε μια πρωτεΐνη-μεταφορέα.</P><P>Το Prevenar 13 χρησιμοποιεί την πρωτεΐνη-μεταφορέα CRM197, η οποία συμπληρώνει περισσότερα από 20 έτη εμπορικής χρήσης σε εμβόλια.</P><P>Μέσω της χρήσης μιας πρωτεΐνης-μεταφορέα, ένα συζευγμένο εμβόλιο ενεργοποιεί αρκετές οδούς του ανοσοποιητικού συστήματος και θεωρείται ότι εδραιώνει μια ‘ανοσολογική μνήμη’.</P><P>Το Prevenar 13 έχει μελετηθεί εκτενώς σε κλινικές μελέτες Φάσης 3 Το πρόγραμμα κλινικών μελετών για τη χρήση του Prevenar 13 συμπεριέλαβε περισσότερους από 6.000 ενήλικες ηλικίας 50 ετών και άνω.</P><P>Οι μελέτες αναφοράς κατέδειξαν ότι σε ενήλικες ηλικίας 50 ετών και άνω που δεν έχουν εμβολιαστεί προηγουμένως και είναι ανοσοποιημένοι, το Prevenar 13:1 Προκάλεσε μη κατώτερη αντι-πνευμονιοκοκκική λειτουργική ανταπόκριση συγκρίσιμη με αυτή του υπάρχοντος εγκεκριμένου πολυσακχαρδικού πνευμονιοκοκκικού εμβολίου (PPV) σε όλους τους κοινούς ορότυπους.</P><P>Προκάλεσε μεγαλύτερη αντι-πνευμονιοκοκκική λειτουργική ανοσολογική ανταπόκριση από το PPV στην πλειονότητα των κοινών ορότυπων.</P><P>Σε ασθενείς ηλικίας 60 με 64 ετών που δεν είχαν εμβολιαστεί προηγουμένως, το Prevenar 13 προκάλεσε στατιστικά σημαντική υψηλότερη ανοσολογική ανταπόκριση σε σύγκριση με το PPV για τους οκτώ κοινούς ορότυπους και για τον ορότυπο 6Α, ο οποίος είναι μοναδικός στο Prevenar 13. Επιπροσθέτως, το Prevenar 13 αποδείχθηκε πως είναι εξίσου ανοσογόνο σε ενήλικες ηλικίας 50 με 59 ετών και ενήλικες ηλικίας 60 με 64 ετών για όλους τους ορότυπους που περιέχονται στο εμβόλιο.</P><P>Η απόφαση της ΕΕ επιτρέπει τη χρήση μονής δόσης του Prevenar 13 σε ενήλικες ηλικίας 50 ετών και άνω και υποστηρίζει την ταυτόχρονη χορήγηση του Prevenar 13 με το τριδύναμο αδρανοποιημένο εμβόλιο της εποχικής γρίπης (TIV).</P><P>Στις κλινικές μελέτες, το Prevenar 13 βρέθηκε να έχει αποδεκτό προφίλ ασφαλείας σε ενήλικες ηλικίας 50 ετών και άνω.</P><P><SPAN class="HeadArticle1">Διεισδυτική Πνευμονιοκοκκική Νόσος (ΔΠΝ)</SPAN></P><P>Η πνευμονιοκοκκική νόσος (ΠΝ) προκαλείται από το βακτήριο Streptococcus pneumoniae, γνωστό και ως πνευμονιόκοκκος, το οποίο μπορεί να προσβάλλει ανθρώπους όλων των ηλικιών, παρόλο που τα μικρά παιδιά, οι μεγαλύτερης ηλικίας ενήλικες και τα άτομα με συγκεκριμένες χρόνιες ιατρικές παθήσεις διατρέχουν αυξημένο κίνδυνο. Η πνευμονιοκοκκική νόσος μπορεί να οδηγήσει σε σημαντική νοσηρότητα και θνησιμότητα στους ηλικιωμένους ενήλικες.</P><P>Αν και λιγότερο συχνή από τη μη διεισδυτική πνευμονιοκοκκική νόσο, η διεισδυτική πνευμονιοκοκκική νόσος (ΔΠΝ) είναι συνήθως πιο σοβαρή. </P><P>Εκδηλώνεται όταν βακτήρια εισβάλλουν σε μέρη του σώματος που συνήθως δεν απαντώνται βακτήρια, όπως το αίμα ή το εγκεφαλονωτιαίο υγρό και περιλαμβάνει τη βακτηριακή πνευμονία (λοίμωξη των πνευμόνων με βακτήρια στο αίμα), τη βακτηριαιμία (βακτήρια στο αίμα) και τη μηνιγγίτιδα (λοίμωξη των ιστών που περιβάλλουν τον εγκέφαλο και το νωτιαίο μυελό). </P><P>Βάσει των επιδημιολογικών μελετών, περίπου το 80% της διεισδυτικής πνευμονιοκοκκικής νόσου σε ενήλικες είναι βακτηριακή πνευμονία.</P><P><SPAN class="HeadArticle1">Φορτίο της Νόσου</SPAN></P><P>Η ΔΠΝ είναι μια σοβαρή νόσος με υψηλό προσωπικό και κοινωνικό κόστος και το φορτίο αναμένεται να αυξηθεί καθώς ο πληθυσμός γηράσκει.</P><P>Ακόμη και σε οικονομικά ανεπτυγμένες περιοχές, η ΔΠΝ έχει υψηλή θνησιμότητα.</P><P>Στην Ευρώπη και τις Ηνωμένες Πολιτείες, η ετήσια επίπτωση της ΔΠΝ μπορεί να φτάνει και τις 85 περιπτώσεις ανά 100.000 ασθενείς.</P><P>Στην Αγγλία και την Ουαλία, η εκτίμηση για το κόστος ανά εισαγωγή στο νοσοκομείο για ασθενείς με ΔΠΝ ηλικίας 65 ετών και άνω ανήλθε περίπου σε 8.360€ (σύμφωνα με στοιχεία του 1999). Η μέση διάρκεια νοσηλείας κυμάνθηκε από 13 έως 18 ημέρες στο νοσοκομείο για άτομα μη υψηλού κινδύνου ηλικίας 65 ετών και άνω, κατά τη διάρκεια της περιόδου από το 1995 έως το 1998.</P><P>Παρομοίως στην Τσεχία, το συνολικό άμεσο κόστος 156 ασθενών που νοσηλεύθηκαν με μηνιγγίτιδα, μια σοβαρή μορφής της ΔΠΝ, την περίοδο 2000-2006, ήταν 22.180.080 CZK (Τσεχικές Κορώνες) (περίπου 883.000€). </P><P>Επιπλέον, οι ασθενείς παρέμειναν στο νοσοκομείο κατά μέσο όρο για 23 ημέρες.</P><P><SPAN class="HeadArticle1">Αιτίες</SPAN></P><P>Τα πνευμονιοκοκκικά βακτήρια μεταδίδονται με την έκθεση σε σταγονίδια – συμπεριλαμβανομένων του βήχα και του φτερνίσματος- από ένα άτομο που έχει προσβληθεί ή είναι φορέας των βακτηρίων.</P><P><SPAN class="HeadArticle1">Παράγοντες Κινδύνου</SPAN></P><P>Ηλικία: Το κατά πόσο το άτομο είναι ευάλωτο στην ΔΠΝ έχει σαφή σχέση με την ηλικία.</P><P>Η ΔΠΝ μπορεί να προσβάλει ανθρώπους κάθε ηλικίας, αλλά οι ηλικιωμένοι ενήλικες, καθώς και τα βρέφη, διατρέχουν ιδιαίτερο κίνδυνο.</P><P>Ο επιπολασμός και η σοβαρότητα ορισμένων λοιμωδών νοσημάτων αυξάνουν με την ηλικία των ασθενών, εν μέρει εξαιτίας της γήρανσης του ανοσοποιητικού συστήματος.</P><P>Υποκείμενα προβλήματα υγείας: Η ανάπτυξη συνοσηρότητας ή υποκείμενων προβλημάτων υγείας που είναι πιο διαδεδομένα σε μεγαλύτερες ηλικίες, επίσης αυξάνει τον κίνδυνο πνευμονιοκοκκικής λοίμωξης.</P><P>Σε αυτά περιλαμβάνονται:</P></DIV></DIV></DIV></DIV></BODY></HTML>