<HTML>
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV style="width: 980px; margin-left: auto; margin-right: auto"><DIV id="contentDivMainColumnTotalWidth"><DIV id="wide_4_5_section"><DIV align="center" class="title4">Ζητάνε και τα ρέστα για τις ανατιμήσεις</DIV><DIV class="story_body"><DIV class="image"><TABLE cellpadding="5" cellspacing="0" border="0" align="right"><TBODY><TR><TD align="right"><P class="imageCopyright">Παπαγεωργίου Βασίλης</P></TD></TR></TBODY></TABLE></DIV>Να αμβλύνει την αγανάκτηση που προκαλούν οι νέες αντιλαϊκές ανατιμήσεις στα τιμολόγια της ΔΕΗ, αποτέλεσμα της πολιτικής της «απελευθέρωσης» που επιβάλλουν τα μονοπώλια και η ΕΕ, επιχειρεί με χτεσινή της ανακοίνωση η διοίκηση της Επιχείρησης. Αυτό που, στην πεπατημένη προηγούμενων ανάλογων αυξήσεων, «σερβίρει» στους εργαζόμενους είναι ότι πρέπει να είναι και... ευχαριστημένοι γιατί, σύμφωνα με τα στοιχεία που επικαλείται, αγοράζουν το ρεύμα φθηνότερα μεταξύ των εργαζομένων των 27 χωρών της ΕΕ. Αυτό έχει λόγους να προπαγανδίζει η ΔΕΗ αποσιωπώντας προκλητικά μια σειρά από δεδομένα όπως: τις αλλεπάλληλες ανατιμήσεις των τελευταίων χρόνων, το γεγονός ότι την ώρα που η κυβέρνηση φορτώνει μια ακόμα συνολική αύξηση (τιμολόγια ρεύματος και τέλος ΑΠΕ) ένα ακόμα 12,2% στις πλάτες των νοικοκυριών, οι εργαζόμενοι έχουν χάσει μέσα στον τελευταίο χρόνο ποσοστό 30% - 40% του εισοδήματός τους, χώρια αυτοί που έχασαν εντελώς τη δουλειά τους. Ακόμα, στην προσπάθειά της να θολώσει τα νερά η διοίκηση της ΔΕΗ, αποσιωπά ότι την ώρα που πρόκειται για μια επιχείρηση με κέρδη εκατοντάδων εκατομμυρίων ευρώ το χρόνο, επιβάλλει αδιάλειπτα δυσβάσταχτες αυξήσεις προκειμένου να κάνει την αγορά ενέργειας ελκυστική και κερδοφόρα για τα μονοπώλια της ενέργειας. Αυτή είναι η αλήθεια που, όσο μεθοδικά κι αν επιχειρούν να την αποκρύψουν από το λαό, τους διαψεύδουν τα ίδια τα πράγματα.</DIV><UL style="clear: both; list-style: none; text-align: right"><A href="http://www.rizospastis.gr/wwwengine/story.do?id=6621490" target="_blank"><SPAN class="icon_story_link" title="Μόνιμος σύνδεσμος δημοσιεύματος" style="width:16px;height:13px;cursor:pointer"> </SPAN></A><A href="moreLikeThis.do?storyId=6621490&amp;publDate=3/1/2012&amp;id=13848"><SPAN class="icon_story_more" title="Περισσότερα σαν αυτό" style="width:16px;height:13px;cursor:pointer"> </SPAN></A><A href="relay.do?page=mailStory&amp;id=6621490&amp;publDate=3/1/2012" target="_blank"><SPAN class="icon_story_mail" title="Ταχυδρόμηση δημοσιεύματος" style="width:16px;height:13px;cursor:pointer"> </SPAN></A><A href="storyPlain.do?id=6621490&amp;action=print" target="_blank"><SPAN class="icon_story_print" title="Εκτύπωση δημοσιεύματος" style="width:16px;height:13px;cursor:pointer"> </SPAN></A></UL></DIV></DIV></DIV></BODY></HTML>