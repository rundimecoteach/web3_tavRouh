<HTML xmlns="http://www.w3.org/1999/xhtml" xml:lang="pl" xmlns:FB="http://ogp.me/ns/fb#" xmlns:OG="http://ogp.me/ns#">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV id="page"><DIV id="pageWrapper"><DIV class="col670"><DIV id="article"><H1>Nasz NFZ jest zadowolony. &quot;Świadczenia są zabezpieczone&quot;</H1><P id="articleDate">
    
    Dodano: 3 stycznia 2012, 16:07
    </P><STRONG id="articleSummary">Mimo że podlaski NFZ zakończył już kontraktowanie usług medycznych na 2012 r., to wciąż ogłasza i będzie ogłaszał konkursy uzupełniające - poinformował we wtorek na konferencji prasowej w Białymstoku dyrektor funduszu Jacek Roleder.</STRONG><DIV class="col180"><DIV id="articleRecommend" class="boxNews"><DIV class="boxHeader bare"><SPAN class="boxTitle">Podziel się</SPAN></DIV></DIV></DIV><DIV id="intertext1" class="intextAd"><DIV class="col180"><DIV class="boxNews" id="boxReadIt"><DIV class="boxContent"><UL><LI><P><A href="/apps/pbcs.dll/article?AID=/20130410/MAGAZYN/130409846" title="To były złe dziewczyny"><SPAN class="premiumIcon">artykuł premium</SPAN>To były złe dziewczyny</A></P></LI></UL></DIV></DIV></DIV><P>NFZ ocenia, że świadczenia medyczne w regionie są &quot;w zdecydowanej większości zabezpieczone&quot;. Konkursy dotyczyły wszystkich świadczeń z wyjątkiem ratownictwa medycznego i leczenia sanatoryjnego.Konkursy dodatkowe dotyczą głównie różnych świadczeń, które nie zostały zabezpieczone lokalnie, np. na stomatologię w danej gminie, ale także świadczeń o charakterze wojewódzkim. Będą też ogłaszane, gdy kontrole NFZ wykażą jakieś nieprawidłowości u świadczeniodawców, którzy wygrali konkursy, ale np. podali nieprawdę w dokumentach lub świadczą usługi niezgodne z ofertą. Fundusz ma takie sygnały i będzie je weryfikował. Roleder powiedział, że dodatkowe konkursy będą ogłaszane do marca.Umów z NFZ nie ma 11 poradni Uniwersyteckiego Dziecięcego Szpitala Klinicznego w Białymstoku, m.in. poradnia alergologiczna, alergii pokarmowej, ginekologii dziewczęcej, genetyczna, metaboliczna i onkologii z hematologią. Kontraktów nie dostały też trzy poradnie, które jako jedyne świadczą w regionie usługi w dziedzinie mukowiscydozy, chorób immunologicznych oraz neurochirurgii dziecięcej.Osiem postępowań konkursowych jest już ogłoszonych, poradnie mają więc szanse choćby na niektóre świadczenia, ale nie gwarancję - podkreślał Roleder.Sporo emocji i protestów wzbudziło w regionie kontraktowanie rehabilitacji dziennej. Kontrakty dostały głównie podmioty niepubliczne, które wygrały w konkurencji ze szpitalami. Interpelacje po interwencjach od pacjentów i świadczeniodawców złożyli parlamentarzyści, kontrolę w podlaskim NFZ prowadzi też Ministerstwo Zdrowia. Przed siedzibą NFZ w Białymstoku dwukrotnie protestowali w tej sprawie związkowcy służby zdrowia.Roleder powiedział dziennikarzom, że nowego konkursu na rehabilitację nie będzie, chyba że pojawią się dodatkowe środki po kontrolach u świadczeniodawców z tej dziedziny.Według dyrekcji podlaskiego NFZ w trakcie kontraktowania podmioty niepubliczne wykazywały w swoich ofertach lekarzy o wymaganych specjalizacjach, często pracujących także jednocześnie w placówkach publicznych, ale proponując niższe ceny wygrały w konkursie. Dotyczyło to także rehabilitacji.NFZ uważa, że te praktyki mogliby jedynie zahamować dyrektorzy szpitali wprowadzając pracownikom zakaz pracy u konkurencji. NFZ ma też sygnały od pacjentów o przypadkach, gdy deklaracje lekarzy były jedynie na papierze.Kontraktów nie dostały też trzy szpitalne oddziały ratunkowe w regionie: w Augustowie, Suwałkach i Wysokiem Mazowieckiem, bo nie spełniają obowiązujących wymogów. W Suwałkach np. trwa remont, który skończy się w marcu, wtedy NFZ ogłosi dodatkowy konkurs. W tych szpitalach będą teraz działać izby przyjęć, które będą obsługiwać pacjentów.Na świadczenia medyczne w 2012 r. podlaski NFZ ma 1 mld 859 mln zł. Szpitale dostaną o 66 mln zł więcej niż w 2011 r. Umowy są zawarte na 5 lat. Jak poinformował Roleder, będą one teraz co roku aneksowane.</P></DIV></DIV></DIV></DIV></DIV></BODY></HTML>