<HTML xmlns="http://www.w3.org/1999/xhtml">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV id="page"><DIV id="content"><DIV class="post" id="post-1316"><DIV class="post-title"><SPAN class="post-cat"><A href="http://www.zdrowiutko.info/zdrowie/" title="Zobacz wszystkie wpisy z kategorii „Zdrowie”" rel="category tag">Zdrowie</A></SPAN></DIV><DIV class="entry"><P style="text-align: justify;"><STRONG>75% ludzi przynajmniej raz w życiu miało problem z kurzajkami.</STRONG> Potrafią one miesiącami uprzykrzać życie, po czym niespodziewanie zniknąć w ciągu kilku dni.<STRONG> Warto wiedzieć, jak się je skutecznie leczy</STRONG>.</P><P style="text-align: justify;"><STRONG>Kurzajki</STRONG> to potoczne określenie jednego z wielu rodzajów brodawek spowodowanych zakażeniem przez brodawczaka ludzkiego (HPV, z ang. Human Papilloma Virus). <STRONG>Najczęściej pojawiają się na dłoniach</STRONG> i <STRONG>stopach</STRONG>, chociaż mogą zostać przeniesione również na <STRONG>twarz</STRONG> czy<STRONG> tułów</STRONG>. Początkowo nie bolą i są niemal niewidocznym pęcherzykiem, a kolorem nie odróżniają się od reszty skóry.</P><H4 style="text-align: justify;"><STRONG>Łatwo się zarazić</STRONG></H4><P style="text-align: justify;">W pierwszym stadium rozwoju <STRONG>brodawki</STRONG> są zauważane zwykle przypadkowo i często mylone z malutkimi odciskami lub ciałem obcym. Łatwo się zarazić W miarę upływu czasu wirus atakuje sąsiednie komórki i kurzajka zaczyna się rozrastać, osiągając <STRONG>nawet do 2–3</STRONG><STRONG>cm</STRONG> średnicy. Jej barwa może zmienić się na ciemniejszą, a powierzchnia zacząć przypominać kalafior. Jeśli zmiana znajduje się na podeszwie stopy, stały ucisk kurzajki zaczyna wywoływać ból i stan zapalny, utrudniając chodzenie.</P><P style="text-align: justify;">Kurzajki częściej występują u u dzieci, młodzieży, osób starszych i tych z upośledzoną odpornością; mogą jednak atakować także zdrowe osoby w wieku średnim. Uniknięcie zakażenia jest naprawdę trudne, ponieważ <STRONG>młode kurzajki są niemal niewidoczne i bardzo łatwo przenoszą się przez dotyk</STRONG>. Możemy więc złapać wirusa przykładowo podając rękę osobie, która ma kurzajkę na dłoni. Wirus przenosi się również w sposób pośredni, przez przedmioty, z którymi miała kontakt osoba zakażona. Łatwo więc można zarazić się m.in. chodząc bez klapek na basenie, pożyczając obuwie od osoby zarażonej czy korzystając z usług pedikiurzystki, która nie sterylizuje narzędzi.</P><H4 style="text-align: justify;"><STRONG>Trzeba leczyć</STRONG></H4><P style="text-align: justify;"><STRONG>W przeciwieństwie</STRONG> do wielu innych chorób wirusowych, <STRONG>wyleczenie nie daje trwałej odporności</STRONG>, ponieważ szczepów wirusa jest dużo. Kurzajki mogą więc uporczywie nawracać. <STRONG>Pojedyncza brodawka żyje 2–3 lata</STRONG>. Po tym czasie często znika, przed obumarciem może się jednak rozsiać albo zostać przeniesiona na inne obszary. Z tego właśnie względu<STRONG> kurzajki, nawet te niepozorne, trzeba leczyć</STRONG>.</P><P style="text-align: justify;"><STRONG>Kurzajki różnią się opornością na leczenie w zależności od szczepu wirusa</STRONG>, który wywołał zakażenie. Zdarza się więc, że znikają same po upływie kilku tygodni czy miesięcy, ponieważ organizm „zauważy” zainfekowane komórki, a następnie układ odpornościowy je zwalczy. Mechanizm ten nie zawsze jednak działa, ponieważ obszary, w których lokalizują się kurzajki, nie należą do zbyt dobrze ukrwionych. Komórki odpornościowe mogą więc przeoczyć intruza. Bywa również i tak, że pomimo agresywnego leczenia kurzajka nieustannie odrasta i rozsiewa się. Wskazane jest wtedy zrobienie kilkutygodniowej przerwy, a następnie wznowienie leczenia. Nasz układ odpornościowy z czasem łatwiej rozpozna wirusa i pomoże nam go usunąć.</P><H4><STRONG>Pomoc z apteki</STRONG></H4><P style="text-align: justify;">W aptekach możemy kupić rozmaite preparaty do zwalczania kurzajek. Różnią się one sposobem działania, niektóre są dostępne wyłącznie na receptę.</P><UL style="text-align: justify;"><LI><EM>Brodacid</EM> – preparat w formie lakieru aplikowanego patyczkiem. Zawiera kwas mlekowy i salicylowy (środki keratolityczne) oraz dimetylosulfotlenek, który zwiększa przenikalność kwasów w głąb naskórka. Pod wpływem tego preparatu kurzajka bieleje, a następnie odpada. Środek ten należy nakładać wyłącznie na zmianę chorobową, ponieważ działa wyżerająco także na zdrowe komórki.</LI></UL><UL style="text-align: justify;"><LI><EM>Verrumal</EM> (dostępny tylko na receptę) – żel nakładany pędzelkiem na kurzajkę. Zasychając, tworzy cienką skorupkę. Zawiera fluorouracyl (związek o działaniu cytostatycznym) oraz kwas mlekowy.</LI></UL><UL style="text-align: justify;"><LI><EM>Duofilm</EM> – alternatywa dla Brodacidu; zawiera kwas mlekowy i kwas salicylowy.</LI></UL><UL style="text-align: justify;"><LI><EM>Wartner</EM> – preparat służący do wymrażania w warunkach domowych. Jednorazową gąbczastą końcówkę nakłada się na aplikator i nasącza ciekłym azotem zmagazynowanym pod ciśnieniem w pojemniku przypominającym dezodorant. Następnie zamarzniętą końcówkę aplikatora przytyka się na kilkanaście sekund do kurzajki. W miejscu wymrożenia tworzy się pęcherzyk (niekiedy niewidoczny), który z czasem odpada. Po 2 tygodniach w razie konieczności procedurę można powtórzyć.</LI></UL><UL style="text-align: justify;"><LI>Krem <EM>Aldara</EM> (wyłącznie na receptę) – pobudza układ odpornościowy do zwalczenia brodawki. Zaletą jest fakt, że nie jest on żrący i nie narusza zdrowej skóry.</LI></UL><P style="text-align: justify;"><STRONG>Wspomagająco można zażywać</STRONG> także preparaty stymulujące układ odpornościowy: homeopatyczne granulki Thuja occidenatlis lub tabletki ziołowe Esberitox N (na receptę), jak również kapsułki zawierające <STRONG>tran </STRONG>czy<STRONG> kwas omega-3</STRONG>.</P><P style="text-align: justify;">C<STRONG>zas kuracji waha się od kilku do kilkunastu tygodni</STRONG> – wszystko zależy od wielkości kurzajki i systematyczności nakładania preparatów.</P><H4><STRONG>Zabiegi w gabinecie</STRONG></H4><P style="text-align: justify;">Jeśli leki dostępne bez recepty zawiodą, można podjąć próbę usunięcia kurzajki w gabinecie dermatologicznym. Stosuje się tutaj kilka metod, takich jak:</P><UL style="text-align: justify;"><LI><EM>Krioterapia</EM> – wymrażanie ciekłym azotem. Po zabiegu tworzy się pęcherz wypełniony surowicą, który boli i utrudnia chodzenie. Z tego względu nie dokonuje się wymrażania kurzajek na obu stopach naraz. W przypadku dużych, starych brodawek zabieg wymaga kilkakrotnego powtarzania.</LI></UL><UL style="text-align: justify;"><LI><EM>Elektrokoagulacja</EM> – usuwanie kurzajki prądem. Ranka goi się mniej więcej 7 dni i zostają po niej blizny.</LI></UL><UL style="text-align: justify;"><LI>W przypadku zmian opornych na zabiegi niechirurgiczne można wykonać również<EM> łyżeczkowanie</EM>, czyli mechaniczne usunięcie brodawek narzędziem chirurgicznym lub odparowanie ich laserem CO2. Zabiegi te przeprowadza się zazwyczaj w znieczuleniu miejscowym. Zanim się do nich przystapi, wskazane jest rozmiękczenie brodawek specjalnymi maściami lub plastrem wodoodpornym.</LI></UL><P style="text-align: justify;">Koszt tego typu zabiegów w gabinetach prywatnych jest bardzo zróżnicowany. W zależności od liczby zmian koniecznych do usunięcia oraz rodzaju gabinetu wynosi od kilkudziesięciu do kilkuset złotych.</P><H4><STRONG>Domowym sposobem</STRONG></H4><P style="text-align: justify;">Przy usuwaniu kurzajek wykorzystuje się także proste, domowe metody. Należą do nich m.in. <STRONG>okłady z Rivanolu</STRONG>, <STRONG>opatrunki ze skórki cytryny moczonej przez dobę w occie</STRONG> czy <STRONG>nacieranie kurzajki przekrojonym ząbkiem czosnku</STRONG>. Trudno jednak mówić o ich skuteczności, stąd lekarze dermatolodzy raczej ich nie polecają.</P><P style="text-align: justify;"><STRONG>Natomiast sprawdzonym</STRONG> i <STRONG>uznanym sposobem jest nacieranie kurzajki sokiem z łodygi glistnika jaskółcze ziele</STRONG>. Zawiera on bowiem <STRONG>naturalny cytostatyk</STRONG>. Roślinę tę można znaleźć na obrzeżach lasów, na łąkach, w ogrodach i przy drogach. Brodawkę smaruje się dwa razy dziennie żółtopomarańczowym sokiem wypływającym ze złamanej łodygi, aż zmiana zniknie lub odpadnie. Pod wpływem światła sok czernieje i zostawia plamy na dłoniach. Należy też uważać, żeby nie dostał się do oka.</P><DIV style="border: 2px solid #ff4111; background-color: #ffd222; text-align: justify; padding-left: 5px;"><H3><SPAN style="color: #000000;"><EM>WAŻNE – To grozi zakażeniem!</EM></SPAN></H3></DIV><DIV style="border: 2px solid #ff4111; background-color: #ffffb7; text-align: justify; padding: 5px 5px 0px;"><P>Pomimo desperacji, jaką odczuwa wiele osób cierpiących na kurzajki, i rozczarowania nieskutecznością leków oraz zabiegów dermatologicznych, <STRONG>nie należy podejmować drastycznych prób natychmiastowego pozbycia się zmiany</STRONG>. Przypalanie, wygryzanie, rozdrapywanie, wycinanie nożyczkami, przyżeganie żrącymi detergentami to <STRONG>nie są</STRONG> dobre sposoby na ich likwidację.</P><P>Takie zabiegi nie tylko grożą zakażeniem rany, ale przede wszystkim <STRONG>zwiększają ryzyko rozprzestrzenienia</STRONG> się kurzajek na inne obszary ciała. A <STRONG>kurzajkę przeniesioną w okolice ust albo oka naprawdę trudno wyleczyć</STRONG>.</P></DIV></DIV></DIV></DIV></DIV></BODY></HTML>