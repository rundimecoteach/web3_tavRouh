<HTML>
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV style="width: 980px; margin-left: auto; margin-right: auto"><DIV id="contentDivMainColumnTotalWidth"><DIV id="wide_4_5_section"><DIV align="center" class="title2">Πιέσεις για τη σύνθεση και τη δραστηριότητα των παρατηρητών</DIV><DIV class="story_body"><DIV class="image"><TABLE cellpadding="5" cellspacing="0" border="0" align="right"><CAPTION align="bottom">Αραβες παρατηρητές στην πόλη Χομς</CAPTION></TABLE></DIV><B>ΔΑΜΑΣΚΟΣ - ΚΑΪΡΟ.--</B><P><B>Σε αντικείμενο αντιπαράθεσης εξελίσσεται, όπως φαίνεται, η ίδια η δραστηριότητα, αλλά και η σύνθεση της αντιπροσωπείας των παρατηρητών του Αραβικού Συνδέσμου. Χτες, ομάδες παρατηρητών βρέθηκαν για τρίτη συνεχόμενη μέρα στη Χομς, αλλά και στη Χάμα, ενώ αναμένονταν και στο νότο στην περιοχή της Ντεράα. Αποφεύγοντας τις γενικότερες δηλώσεις, εκπρόσωπός τους αρκέστηκε, απλώς, να υποστηρίξει ότι αντιμετώπισαν προβλήματα με το κακό τηλεφωνικό δίκτυο που υπήρχε σε αρκετές περιοχές, με αποτέλεσμα να μην μπορούν να συντονίσουν τη δουλειά τους και να επικοινωνήσουν με φορείς.</B></P><P>Χτες, συνεχίστηκαν οι κρίσεις και οι επικρίσεις για τη δράση των παρατηρητών τόσο από την πλευρά των αντικαθεστωτικών δυνάμεων όσο και από αρκετές ιμπεριαλιστικές δυνάμεις. <B>ΗΠΑ και Γαλλία</B> έσπευσαν να εκτιμήσουν ότι «δεν φαίνεται» οι παρατηρητές να έχουν απρόσκοπτη πρόσβαση σε όλα και να μπορούν να διαμορφώσουν μια συνολική πραγματική εικόνα, ενώ ο <B>Γερμανός υπουργός Εξωτερικών</B> τόνισε ότι θα πρέπει να διασφαλίσουν πρόσβαση σε πολιτικούς κρατουμένους και εκπροσώπους των αντιφρονούντων άμεσα και να μη βιάζονται να εκφράζουν «ικανοποίηση για το επίπεδο συνεργασίας των συριακών αρχών». Ανάλογες απόψεις διατυπώθηκαν και από διάφορους εκπροσώπους αντικαθεστωτικών οργανώσεων. Από την άλλη, ικανοποιημένη εμφανίστηκε η <B>Κίνα</B>, εκτιμώντας ότι οι παρατηρητές δρουν «αντικειμενικά».</P><P>Σε μείζον θέμα αντιπαράθεσης εξελίσσεται και <B>η επιλογή του Αραβικού Συνδέσμου να θέσει επικεφαλής της αποστολής των παρατηρητών τον βετεράνο Σουδανό αντιστράτηγο Μουχάμαντ Αχμάντ Μουστάφα αλ Ντάμπι.</B> Οργανώσεις ανθρωπίνων δικαιωμάτων έθεταν το ερώτημα γιατί επιλέχθηκε ο συγκεκριμένος ως επικεφαλής, ο οποίος για αρκετά χρόνια διατέλεσε επικεφαλής των στρατιωτικών μυστικών υπηρεσιών της δικτατορίας του Ομάρ αλ Μπασίρ στο Σουδάν και ευθύνεται για σωρεία παραβιάσεων των ανθρωπίνων δικαιωμάτων και όχι κάποιος άλλος Αραβας αξιωματούχος. Εκπρόσωπος του Αραβικού Συνδέσμου απάντησε ότι η επιλογή του αλ Ντάμπι είχε τη σύμφωνη γνώμη όλων των μελών του Συνδέσμου και ούτως ή άλλως αποστολή των παρατηρητών δεν είναι να παρέμβουν και να εκφράσουν άποψη, αλλά να συλλέξουν όσο το δυνατόν περισσότερα στοιχεία για να διαμορφώσει άποψη το Συμβούλιο του Συνδέσμου.</P><P>Χτες, όσο συνεχίζονταν οι επισκέψεις των παρατηρητών, αντικαθεστωτικές οργανώσεις υποστηρίζουν ότι πραγματοποιήθηκαν διαδηλώσεις στις πόλεις που επισκέφτηκαν, αλλά και σε συνοικίες της Δαμασκού και ότι σκοτώθηκαν 17 άνθρωποι.</P></DIV><UL style="clear: both; list-style: none; text-align: right"><A href="http://www.rizospastis.gr/wwwengine/story.do?id=6619125" target="_blank"><SPAN class="icon_story_link" title="Μόνιμος σύνδεσμος δημοσιεύματος" style="width:16px;height:13px;cursor:pointer"> </SPAN></A><A href="moreLikeThis.do?storyId=6619125&amp;publDate=30/12/2011&amp;id=13846"><SPAN class="icon_story_more" title="Περισσότερα σαν αυτό" style="width:16px;height:13px;cursor:pointer"> </SPAN></A><A href="relay.do?page=mailStory&amp;id=6619125&amp;publDate=30/12/2011" target="_blank"><SPAN class="icon_story_mail" title="Ταχυδρόμηση δημοσιεύματος" style="width:16px;height:13px;cursor:pointer"> </SPAN></A><A href="storyPlain.do?id=6619125&amp;action=print" target="_blank"><SPAN class="icon_story_print" title="Εκτύπωση δημοσιεύματος" style="width:16px;height:13px;cursor:pointer"> </SPAN></A></UL></DIV></DIV></DIV></BODY></HTML>