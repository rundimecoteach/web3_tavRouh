<HTML class="no-js" lang="pl">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY id="strona-artykulu"><DIV class="row"><DIV id="glowna-kolumna" class="eight mobile-four columns"><ARTICLE id="material" class="twelve columns"><DIV id="narzedzia" class="row"><FORM id="form-polec" method="post" action="#narzedzia" style="display:none"><FIELDSET><LABEL for="email">Adres email:</LABEL><BUTTON class="gradientCiemny" type="submit" name="wyslij" onclick="GR('pokazUkryj',['form-polec']);">Wyślij</BUTTON></FIELDSET></FORM></DIV><DIV class="fotoK2 ramka"><P class="podpisZdjecia"><SPAN>Najważniejszym objawem jest ból gardła, któremu towarzyszą często trudności w przełykaniu, gorączka oraz ból głowy.</SPAN>          (© shutterstock)        </P></DIV><SECTION class="zajawka">
    Choroba powszechna, szczególnie wśród dzieci, z bólem gardła i gorączką. Trzeba ją leczyć antybiotykiem, aby się nie rozprzestrzeniła i nie wywołała powikłań.
  </SECTION><SECTION id="tresc" class="row">
      
                  Głównym winowajcą jest bakteria zwana paciorkowcem ropotwórczym. Najczęściej chorują dzieci od 5. do 15. roku życia. Dla anginy typowa jest <A href="http://www.wiadomosci24.pl/artykul/fakt_juz_wie_jak_umierala_dominika_262641.html?utm_medium=alz&amp;utm_source=polskatimes.pl&amp;utm_campaign=artykul" class="alz" data-alz="wysoka-goraczka">wysoka gorączka</A>, ale nie katar, towarzyszące raczej przeziębieniu. Paciorkowiec bardzo łatwo przenosi się na inne osoby, przede wszystkim poprzez kichanie
i kasłanie. Niebezpieczne jest również wspólne używanie przedmiotów.
<H4>Objawy i powikłania</H4>Najważniejszym objawem jest ból gardła, któremu towarzyszą często trudności w przełykaniu, gorączka oraz ból głowy. Dzieci mogą skarżyć się też na ból brzucha i nudności. Migdałki są powiększone i czerwone, zwykle z białymi, ropnymi plamkami (nalotami).Do powikłań należą: ropień około migdałkowy, zapalenie ucha środkowego, <A href="http://www.dziennikzachodni.pl/artykul/755377,zdrowe-zatoki-bezplatne-badania-laryngologiczne-w-scc,id,t.html?utm_medium=alz&amp;utm_source=polskatimes.pl&amp;utm_campaign=artykul" class="alw" data-alw="zapalenie-zatok">zapalenie zatok</A>, zapalenie nerek i gorączka reumatyczna.<DIV class="podobneSonda"><ASIDE class="pionowyBox"><DIV id="mat-podobne"><H4>Czytaj także:</H4></DIV></ASIDE></DIV><H4>Rozpoznanie i leczenie</H4>Wymienione objawy spotyka się również w innych chorobach. Wygląd gardła również nie jest charakterystyczny.
Aby upewnić się w rozpoznaniu, lekarz może pobrać wymaz (sterylnym wacikiem) z tylnej części gardła. Jeśli na specjalnej pożywce wyrośnie paciorkowiec, to stwierdza się anginę. Na wyniki czeka się przynajmniej 2-3 dni. Można to zrobić szybciej za pomocą testów antygenowych. Lekarz zapewne zleci antybiotyki, które zapobiegają powikłaniom i skracają objawy.
<H4>Jak pomóc sobie samodzielnie?</H4>Na ból gardła pomagają leki dostępne bez recepty. Poza tym należy pić dużo płynów, odpoczywać, płukać gardło wodą z solą i używać w pokoju nawilżacza. Pożywienie powinno być łatwe do połknięcia i niezbyt ostre.
<H4>Paciorkowiec w 5 minut</H4>Lekarze mogą już w 5 minut stwierdzić, czy w organizmie obecny jest paciorkowiec. Test jest prosty, lekarz pobiera wymaz wacikiem z tylnej ściany gardła i z migdałków. Jednak aż w 20% przypadków tak przeprowadzonego badania można przeoczyć infekcję.
<B>CZYTAJ TEŻ:</B></SECTION></ARTICLE></DIV></DIV></BODY></HTML>