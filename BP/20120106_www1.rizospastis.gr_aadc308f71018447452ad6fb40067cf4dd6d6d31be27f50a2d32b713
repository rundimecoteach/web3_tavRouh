<HTML>
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV style="width: 980px; margin-left: auto; margin-right: auto"><DIV id="contentDivMainColumnTotalWidth"><DIV id="very_narrow_section"><DIV><DIV class="navItem"><A href="story.do?id=6616727&amp;publDate=29/12/2011"> Ποια διέξοδος;</A></DIV></DIV></DIV><DIV id="wide_4_5_section"><DIV align="center" class="title1">Μπίζνες πολέμου ανάμεσα στο ΝΑΤΟ και τους εφοπλιστές</DIV><DIV align="center" class="ltitle"><P>Στρατιωτικές πηγές επιβεβαιώνουν το χτεσινό αποκαλυπτικό δημοσίευμα του «Ρ». Σε στρατόπεδα μετατρέπονται ολοένα και περισσότερο τα εμπορικά πλοία</P></DIV><DIV class="story_body"><DIV class="image"><TABLE cellpadding="5" cellspacing="0" border="0" align="right"><CAPTION align="bottom">Από τις λαϊκές αντιιμπεριαλιστικές κινητοποιήσεις ενάντια στο βρώμικο πόλεμο στη Λιβύη</CAPTION></TABLE></DIV>Επιβεβαιώνεται και από στρατιωτικές πηγές το χτεσινό αποκαλυπτικό δημοσίευμα του «Ρ», για το ΝΑΤΟικό πολεμικό προγεφύρωμα που σχεδιάζεται να στηθεί με τη χρήση εμπορικών πλοίων, προκειμένου να συνδέσει τα λιμάνια της Θεσσαλονίκης και της Καβάλας με την ευρύτερη περιοχή της Μέσης Ανατολής και του Περσικού Κόλπου, διανύοντας μια απόσταση <B>2.700 ν. μιλίων</B> μέσω Σουέζ και στενού του Αντεν. Τα πλοία θα μεταφέρουν στρατιωτικό υλικό και καύσιμα.<P>Οπως αποκάλυψε ο «Ρ», το ΝΑΤΟικό στρατηγείο της Θεσσαλονίκης <B>HQ-NDC/GR</B> (πρώην Γ' Σώμα Στρατού), το οποίο αναλαμβάνει για το 2012 τη διοίκηση του χερσαίου τμήματος της <B>δύναμης ταχείας αντίδρασης (NRF)</B> του ΝΑΤΟ, έχει στους σχεδιασμούς του την ανάπτυξη μιας τέτοιας επιχείρησης θαλάσσιων μεταφορών. Γι' αυτό το σκοπό, μέσω του <B>ΠΟΣΚΕΣΘΑΜ</B> (Πολυεθνικό Συντονιστικό Κέντρο Στρατηγικών Θαλασσίων Μεταφορών), που εδρεύει στο υπουργείο Εθνικής Αμυνας, απευθύνθηκε προς την <B>Ενωση Ελλήνων Εφοπλιστών (ΕΕΕ),</B> η οποία με τη σειρά της ενημερώνει τα μέλη της, με έγγραφο της 22/12/2011 και θέμα <B>«Ανάπτυξη δυνάμεων ΝΑΤΟ - Διαθεσιμότητα εμπορικών πλοίων».</B></P><P>Στο έγγραφο αυτό, που αποκάλυψε ο «Ρ», η ΕΕΕ, απευθυνόμενη προς τους εφοπλιστές - μέλη της, επικαλείται σχετική ενημέρωση από το ΠΟΣΚΕΣΘΑΜ και αναφέρει: <I>«(...) από τις αρμόδιες αρχές του NATO μελετάται η ενδεχόμενη ανάπτυξη και ανασύνταξη διά θαλάσσης της Δύναμης Επέμβασης του NATO εντός του 2012. Η εν λόγω ανάπτυξη και ανασύνταξη πρόκειται να διοργανωθεί, όταν απαιτηθεί, από το Συμμαχικό Στρατηγείο του NATO στη Θεσσαλονίκη».</I></P><P>Οι ελληνικές στρατιωτικές αρχές ισχυρίζονται ότι πρόκειται για <I>«σχεδιασμό»</I> και συνεπώς δεν αποτελεί πολεμική επιχείρηση. Επιβεβαιώνει επί της ουσίας τους φόβους και τους κινδύνους, αφού δεν αναιρεί το γεγονός ότι αποτελεί πολεμική προετοιμασία με συγκεκριμένο προσανατολισμό στην ευρύτερη περιοχή του Περσικού Κόλπου και της Αραβικής Θάλασσας. Ακόμα, όμως, και η εκδοχή ότι πρόκειται για άσκηση, αποκαλύπτει τον προσανατολισμό που υπάρχει στα ιμπεριαλιστικά επιτελεία. <B>Πολύ περισσότερο, αν η όλη επιχείρηση συνδεθεί με τη στοχοποίηση του Ιράν, ή την ανάπτυξη της αντιπυραυλικής ασπίδας, μέρος της οποίας εξελίσσεται και στην περιοχή που θα κατευθυνθεί η αρμάδα των ναυλωμένων από το ΝΑΤΟ εμπορικών πλοίων.</B></P><P>Αλλωστε, η πείρα του λαού λέει ότι κάθε πολεμικής επιχείρησης προηγούνται στρατιωτικές ασκήσεις, όπως έγινε και πριν τις ιμπεριαλιστικές επεμβάσεις σε Γιουγκοσλαβία, Αφγανιστάν, Ιράκ, Λιβύη.</P><DIV class="subtitle">Εμπορικά πλοία - στρατόπεδα</DIV><P>Οι εξελίξεις αναδεικνύουν ακόμα το ρόλο του εφοπλιστικού κεφαλαίου, που πατώντας επί πτωμάτων και χρησιμοποιώντας τους ναυτεργάτες - πληρώματα σαν αναλώσιμο υλικό, προσπαθεί με κάθε μέσον να αυξήσει τα υπερκέρδη του. Ανάλογη μπίζνα στήθηκε - για παράδειγμα - και με αφορμή τη ΝΑΤΟική επέμβαση στη Λιβύη, καθώς ελληνικά ιδιωτικά θεραπευτήρια σε Αθήνα και Θεσσαλονίκη εξασφάλισαν νοσηλεία σε πάνω από 2.300 Λίβυους, σοβαρά τραυματισμένους, αποκομίζοντας τεράστιο κέρδος από το βρώμικο πόλεμο.</P><P>Μάλιστα, την ίδια περίοδο που το ΝΑΤΟ καλεί τους εφοπλιστές να κάνουν μπίζνες, διαθέτοντας τα εμπορικά πλοία για να διευκολύνουν τις πολεμικές επιχειρήσεις της λυκοσυμμαχίας, η συγκυβέρνηση του μαύρου μετώπου προωθεί προς ψήφιση στη Βουλή το νομοσχέδιο με τίτλο <I>«Παροχή υπηρεσιών από ένοπλους ιδιώτες φρουρούς σε εμπορικά πλοία».</I> Με το νομοσχέδιο αυτό, το ΝΑΤΟ θα έχει στη διάθεσή του εμπορικά πλοία - στρατόπεδα, με ολόκληρο στρατό από μισθοφόρους - ράμπο, ενώ η χώρα και ο εμπορικός στόλος ενσωματώνονται ακόμα πιο σφιχτά στα δολοφονικά σχέδια της ιμπεριαλιστικής μηχανής σε βάρος των λαών και στους ανταγωνισμούς που τα συνοδεύουν.</P><P>Το συγκεκριμένο νομοσχέδιο υπογράφεται από τους υπουργούς Οικονομικών, Εξωτερικών, Εθνικής Αμυνας, Ανάπτυξης, Ανταγωνιστικότητας και Ναυτιλίας, Δικαιοσύνης και Προστασίας του Πολίτη. Πρόσχημα είναι οι πειρατικές επιθέσεις που δέχονται εμπορικά πλοία στη θαλάσσια περιοχή της Σομαλίας, στον κόλπο του Αντεν. Στην ουσία, κυβέρνηση και εφοπλιστές μετατρέπουν τα πλοία σε «πολεμική μηχανή» και εντείνουν την άγρια εκμετάλλευση των ναυτεργατών, των οποίων η ζωή θα τεθεί σε άμεσο κίνδυνο. Το νομοσχέδιο προβλέπει την παρουσία σε κάθε πλοίο 6 ένοπλων ιδιωτών φρουρών, με ειδικό εξοπλισμό, ο οποίος θα καθοριστεί με υπουργική απόφαση.</P><DIV class="subtitle">Επαληθεύονται ΠΕΜΕΝ και ΣΤΕΦΕΝΣΩΝ</DIV><P>Οι εξελίξεις ήρθαν να επιβεβαιώσουν μέχρι κεραίας τα ταξικά ναυτεργατικά σωματεία <B>ΠΕΜΕΝ - ΣΤΕΦΕΝΣΩΝ,</B> τα οποία, στις 24 Νοέμβρη και καταγγέλλοντας το νομοσχέδιο, ανέφεραν: <I>«Ζούμε ένοπλες αναμετρήσεις που διαρκώς επεκτείνονται, ζούμε την προετοιμασία για νέα θέατρα πολέμου, σε Συρία, Ιράν, Αφγανιστάν, Πακιστάν. Αυτές τις αναμετρήσεις δεν τις οργανώνουν και δεν τις καθορίζουν ο λαός της Σομαλίας που λιμοκτονεί. Τις οργανώνουν, τις σχεδιάζουν και τις καθοδηγούν τα μονοπώλια και οι ιμπεριαλιστές. Το προβοκατόρικο και τυχοδιωκτικό σχέδιο νόμου θα δημιουργήσει νέα θύματα της πολιτικής σας. Η εργατική τάξη και οι λαοί δεν είναι τροφή για τα κανόνια σας, για τα ληστρικά σχέδιά σας, επιβάλλεται να οργανωθούν, να αντισταθούν και να ανατρέψουν αυτή την κυβέρνηση του μαύρου μετώπου».</I></P><P>Τα σωματεία έχουν καλέσει το διεθνές συνδικαλιστικό κίνημα και ιδιαίτερα στις μεταφορές να κηρύξει μποϊκοτάζ σε όποιο εμπορικό πλοίο χρησιμοποιεί ιδιωτικές ένοπλες δυνάμεις.</P></DIV><UL style="clear: both; list-style: none; text-align: right"><A href="http://www.rizospastis.gr/wwwengine/story.do?id=6617034" target="_blank"><SPAN class="icon_story_link" title="Μόνιμος σύνδεσμος δημοσιεύματος" style="width:16px;height:13px;cursor:pointer"> </SPAN></A><A href="moreLikeThis.do?storyId=6617034&amp;publDate=29/12/2011&amp;id=13845"><SPAN class="icon_story_more" title="Περισσότερα σαν αυτό" style="width:16px;height:13px;cursor:pointer"> </SPAN></A><A href="relay.do?page=mailStory&amp;id=6617034&amp;publDate=29/12/2011" target="_blank"><SPAN class="icon_story_mail" title="Ταχυδρόμηση δημοσιεύματος" style="width:16px;height:13px;cursor:pointer"> </SPAN></A><A href="storyPlain.do?id=6617034&amp;action=print" target="_blank"><SPAN class="icon_story_print" title="Εκτύπωση δημοσιεύματος" style="width:16px;height:13px;cursor:pointer"> </SPAN></A></UL></DIV></DIV></DIV></BODY></HTML>