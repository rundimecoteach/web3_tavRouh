<HTML>
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV style="width: 980px; margin-left: auto; margin-right: auto"><DIV id="contentDivMainColumnTotalWidth"><DIV id="wide_4_5_section"><DIV align="center" class="title2">«Γομάρια»... </DIV><DIV class="story_body"><P>Βγήκαν ήδη πολλοί στο σεργιάνι</P><P>(σ.σ.: από τον Κ. Στεφανόπουλο, την Διαμαντοπούλου και τον Π. Ευθυμίου μέχρι τον Σαμαρά που δήλωσε ότι «δεν είμαστε αγκαλιά με κάποιο ημερολόγιο»)</P><P>για να προπαγανδίσουν την <B><I>παράταση του βίου της κυβέρνησης Παπαδήμου.</I></B></P><P>Ομως, το πιο... σοβαρό αιτιολογικό για τη μη διενέργεια εκλογών στον συμφωνημένο (υποτίθεται) χρόνο διεξαγωγής του, διατυπώθηκε από τον Ροντούλη.</P><P align="center">*</P><P>Ο Ροντούλης - υφυπουργός της κυβέρνησης Παπαδήμου προερχόμενος από τον ΛΑ.Ο.Σ. - δήλωσε χτες σε ραδιοφωνικό σταθμό («Κανάλι 9») ότι οι εκλογές είναι <B><I>«πολυτέλεια»...</I></B></P><P>Για να ενισχύσει το επιχείρημά του, περί παράτασης του βίου της παρούσας κυβέρνησης,</P><P>(η οποία στηρίζεται, μεταξύ άλλων, και στις ψήφους των βουλευτών του ΠΑΣΟΚ),</P><P>πρόσθεσε μάλιστα ότι κατά την ημερομηνία που έχει ανακοινωθεί για την τέλεση των εκλογών, στις 19 Φεβρουαρίου, συμβαίνουν φοβερά πράγματα. Οπως για παράδειγμα ότι <B><I>«στη Φλώρινα έχει χιόνια»...</I></B></P><P>Και άρα πώς θα γίνουν εκλογές μέσα στα χιόνια...</P><P align="center">*</P><P>Ακολουθώντας τη λογική (αν υποτεθεί ότι υπάρχει τέτοιο πράγμα) του Ροντούλη, θα είχαμε εν προκειμένω να προσθέσουμε:</P><P>Πέραν του γεγονότος ότι το χειμώνα «έχει χιόνια» στη Φλώρινα,</P><P>αμέσως μετά, <B><I>την άνοιξη, ξεσπούν - ανά την επικράτεια - αλλεργίες</I></B> λόγω της γύρης και - το χειρότερο - μετά την άνοιξη,</P><P>το καλοκαίρι, κάποιοι υποστηρίζουν ότι <B><I>κυκλοφορούν καρχαρίες στα ανοιχτά της Κρήτης...</I></B></P><P>Είναι δυνατόν, λοιπόν, υπό τέτοιες συνθήκες να γίνονται εκλογές;</P><P align="center">*</P><P>Αρα σόφρων η πρόταση του Ροντούλη να αποφύγουμε την «περιπέτεια» των εκλογών.</P><P>και τούτο για δύο λόγους:</P><P><B><I>Πρώτον</I></B> και πέραν του ότι η αναβολή των εκλογών μάς απαλλάσσει από περιττές «πολυτέλειες»,</P><P><B><I>δεύτερον</I></B>, μας εξασφαλίζει, μέσα από το μεγαλύτερο βίο της κυβέρνησης, την μακροημέρευση του Ροντούλη στην καρέκλα του υφυπουργού!</P><P>Επαναλαμβάνουμε, δε, ότι ο Ροντούλης είναι υφυπουργός με τις ψήφους, μεταξύ άλλων, των βουλευτών του ΠΑΣΟΚ</P><P>- εκείνους δηλαδή, που λίγες μέρες πριν γίνει υφυπουργός, ο Ροντούλης τους αποκαλούσε από βήματος Βουλής... «γομάρια».</P><DIV align="right" class="signature">Γράφει:</DIV></DIV></DIV></DIV></DIV></BODY></HTML>