<HTML lang="pl">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY id="pagetype_art" class="path_114873 path_wiadomosci"><DIV id="content"><DIV id="content_wrap"><DIV id="columns_wrap"><DIV id="col_left"><DIV id="row_3" class="content_row"><DIV id="holder_209" class="holder_cl3 holder_cl"><DIV id="gazeta_article"><H1 class="artTitle"> Niemcy. Po epidemii EHEC większość kiełków niegroźna </H1><DIV id="gazeta_article_author">PAP</DIV><DIV id="gazeta_article_tools"><A class="font" data-size="small" href="#">A</A><A class="font" data-size="normal" href="#">A</A><A class="font" data-size="big" href="#">A</A><A href="http://wiadomosci.gazeta.pl/wiadomosci/2029020,114873,9986375.html" data-height="600" data-width="960" class="print pop">Drukuj</A></DIV><DIV id="gazeta_article_lead"> Spożywanie większości rodzajów kiełków, które uznano za źródło majowej epidemii zakażeń groźnym szczepem bakterii pałeczki okrężnicy EHEC, nie stanowi zagrożenia dla zdrowia - poinformował w czwartek niemiecki Federalny Instytut Oceny Ryzyka.  </DIV><DIV id="gazeta_article_body"><DIV id="art"><DIV id="art2"><DIV id="artykul">        Eksperci Instytutu nadal ostrzegają jednak przed nasionami kozieradki pochodzącymi z Egiptu oraz spożywaniem na surowo wyhodowanych z nich kiełków. Te nasiona i kiełki &quot;z dużym prawdopodobieństwem&quot; były źródłem zakażeń EHEC i są obecnie sukcesywnie wycofywane z obrotu w Niemczech.         &quot;Aktualne wyniki dochodzenia nie dają żadnych wskazówek, jakoby inne niż kozieradka rodzaje nasion miały związek w infekcjami EHEC&quot; - podał Instytut w komunikacie.         Zalecono również zniszczenie nasion kozieradki oraz zawierających je mieszanek, kupionych latach 2009-2011.         Według niemieckich ekspertów, również po epidemii zakażeń pałeczką okrężnicy należy liczyć się z możliwością wystąpienia nowych przypadków choroby. Zakażenia te mogą być przenoszone z człowieka na człowieka. Osoba chora może też zanieczyścić bakterią produkty spożywcze. Dlatego niemieckie władze apelują o ścisłe przestrzeganie zasad higieny.         Epidemia zachorowań, spowodowanych zjadliwym szczepem pałeczki okrężnicy EHEC wybuchła w Niemczech w maju. Bakteria zabiła 49 osób. Do 20 lipca berliński Instytut im. Roberta Kocha potwierdził w sumie 4349 przypadków choroby, w tym 721 przypadków groźnego dla życia zespołu hemolityczno-mocznicowego, który wywołują toksyny bakterii. </DIV></DIV></DIV></DIV><DIV id="gazeta_article_share"><P>Podziel się</P></DIV></DIV></DIV></DIV></DIV></DIV></DIV></DIV></BODY></HTML>