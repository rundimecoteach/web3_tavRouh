<HTML>
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV style="width: 980px; margin-left: auto; margin-right: auto"><DIV id="contentDivMainColumnTotalWidth"><DIV id="wide_4_5_section"><DIV align="center" class="title1">Στον «Προκρούστη» κοινωνικές παροχές</DIV><DIV class="story_body"><P><B>ΟΥΑΣΙΓΚΤΟΝ.--</B></P><P>Η «συναίνεση» θριάμβευσε για άλλη μια φορά για το «καλό της οικονομίας και της χώρας», επί της ουσίας για την υπεράσπιση των συμφερόντων του κεφαλαίου, και τελικά εγκρίθηκε το νομοσχέδιο για τις κρατικές ομοσπονδιακές δαπάνες συνολικού ύψους 915 δισεκατομμυρίων δολαρίων που θα περιλαμβάνεται στο σχέδιο προϋπολογισμού. Προτάσσεται, υποτίθεται, το «κοινό καλό», καθώς, χάρη του νομοσχεδίου, οι δημόσιες υπηρεσίες θα λειτουργήσουν ανεμπόδιστα μέχρι του χρόνου το Σεπτέμβρη, οπότε και λήγει το οικονομικό έτος. Οπότε δεν αναμένεται να κηρύξει στάση πληρωμών το αμερικανικό Δημόσιο, μία απειλητική προοπτική που χρησιμοποιείται ανελλιπώς από το καλοκαίρι για να προωθούνται ανθρωποφαγικές περικοπές, κατά βάση στις κοινωνικές δαπάνες, στην Υγεία και την Παιδεία.</P><P>Το νομοσχέδιο προβλέπει αθρόες περικοπές κατά κύριο λόγο στις κοινωνικές παροχές και αποφεύχθηκε το «αρνητικό ενδεχόμενο» της ενεργοποίησης από χθες, των αυτόματων περικοπών εξίσου στους αμυντικούς εξοπλισμούς και σε προγράμματα κοινωνικών παροχών. Με τη συμφωνία στο Κογκρέσο περικόπτονται, λοιπόν, κατά κύριο λόγο οι κοινωνικές παροχές, όπως τα επιδόματα θέρμανσης για οικογένειες με χαμηλά εισοδήματα μέχρι και 25% ή 1,2 δισεκατομμύρια δολάρια, περικοπές που έρχονται ουσιαστικά κατά την έναρξη του χειμώνα που θα έχει συντριπτικές συνέπειες για χιλιάδες φτωχούς και ηλικιωμένους. Οι δαπάνες για την Υγεία, την Παιδεία και την εργασία περικόπτονται επίσης κατά 1,4 δισεκατομμύρια, περικοπές που θα σημάνουν και τον οριστικό τερματισμό 22 διαφορετικών προγραμμάτων που σχετίζονται με την επαγγελματική κατάρτιση και την επανένταξη των ανέργων στην αγορά εργασίας. Παράλληλα με τις περικοπές ύψους 1,36 δισεκατομμυρίων στο πρόγραμμα Pell σε ομοσπονδιακό επίπεδο, γεγονός που εκτιμάται ότι τουλάχιστον 100.000 μαθητές θα κοπούν από το πρόγραμμα επιχορηγήσεων Pell, το κύριο πρόγραμμα αρωγής προς φοιτητές που προέρχονται από χαμηλά εισοδηματικά οικογένειες, ενώ το ανώτατο ύψος της επιχορήγησης θα παγώσει στα 5.500 δολάρια για μία ακόμη χρονιά, γεγονός που θα σημάνει ότι οι φοιτητές για να μπορέσουν να συνεχίσουν τις σπουδές τους θα πρέπει και πάλι να καταφύγουν στο δανεισμό κ.ά.</P><P>Την ίδια στιγμή, ένα ακόμη επεισόδιο του εσωτερικού ενδοαστικού πολέμου Ρεπουμπλικανών και Δημοκρατικών σημειώθηκε χθες στη Βουλή των Αντιπροσώπων όπου οι Ρεπουμπλικάνοι απέρριψαν την πρωτοβουλία που έλαβαν οι Δημοκρατικοί γερουσιαστές προ επτά ημερών - με την έγκριση πάντως Ρεπουμπλικάνων συναδέλφων τους - να παραταθεί μόνον κατά ένα δίμηνο ένας φόρος πάνω στις μισθωτές υπηρεσίες, ζητώντας, αντιθέτως, αυτή η παράταση να είναι ετήσια. Ο Ομπάμα ζήτησε νέα ψηφοφορία για το θέμα και σημείωσε ότι αν δεν περάσει θα επιβληθούν νέοι φόροι.</P><P>Οσο πλησιάζει δε ο χρόνος προς τις εκλογές το Νοέμβρη 2012, ο «πόλεμος» για το θεαθήναι Δημοκρατικών - Ρεπουμπλικανών θα εντείνεται.</P></DIV><UL style="clear: both; list-style: none; text-align: right"><A href="http://www.rizospastis.gr/wwwengine/story.do?id=6607647" target="_blank"><SPAN class="icon_story_link" title="Μόνιμος σύνδεσμος δημοσιεύματος" style="width:16px;height:13px;cursor:pointer"> </SPAN></A><A href="moreLikeThis.do?storyId=6607647&amp;publDate=21/12/2011&amp;id=13821"><SPAN class="icon_story_more" title="Περισσότερα σαν αυτό" style="width:16px;height:13px;cursor:pointer"> </SPAN></A><A href="relay.do?page=mailStory&amp;id=6607647&amp;publDate=21/12/2011" target="_blank"><SPAN class="icon_story_mail" title="Ταχυδρόμηση δημοσιεύματος" style="width:16px;height:13px;cursor:pointer"> </SPAN></A><A href="storyPlain.do?id=6607647&amp;action=print" target="_blank"><SPAN class="icon_story_print" title="Εκτύπωση δημοσιεύματος" style="width:16px;height:13px;cursor:pointer"> </SPAN></A></UL></DIV></DIV></DIV></BODY></HTML>