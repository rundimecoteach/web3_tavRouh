<HTML lang="pl">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV id="content"><DIV id="content_wrap"><DIV id="columns_wrap"><DIV id="col_left"><DIV id="row_3" class="content_row"><DIV id="holder_209" class="holder_cl3 holder_cl"><DIV id="gazeta_article"><DIV id="gazeta_article_tools"><A class="font" data-size="small" href="#">A</A><A class="font" data-size="normal" href="#">A</A><A class="font" data-size="big" href="#">A</A><A href="http://wyborcza.pl/gazetawyborcza/2029020,99884,10914468.html" data-height="600" data-width="960" class="print pop" title="Drukuj" alt="Drukuj">Drukuj</A></DIV><DIV id="gazeta_article_image"><DIV><P class="desc">Wirus HIV pod mikroskopem<SPAN> (Fot. Cybermedia)</SPAN></P></DIV></DIV><DIV id="gazeta_article_lead"> Wyniki naszych badań są naprawdę obiecujące - piszą na łamach najnowszego &quot;Nature&quot; naukowcy z Harvardu. Co prawda szczepionkę przetestowano na razie tylko na małpach - rezusach - ale uczeni są przekonani, że już wkrótce będzie można zacząć próby kliniczne z udziałem ludzi.  </DIV><DIV id="gazeta_article_body"><DIV id="art"><DIV id="art2"><DIV id="artykul">        Zespół kierowany przez Dana Baroucha podał szczepionkę - zwaną MVA - grupie rezusów (tylko część zwierząt otrzymała prawdziwy preparat, reszta dostała placebo - nieaktywną biologicznie substancję). Okazało się, że u zaszczepionych zwierząt ryzyko zakażenia się SIV (Simian Immunodeficency Virus) - małpim odpowiednikiem wirusa HIV - było o 80-83 proc. niższe niż wśród tych, które otrzymały placebo. W dodatku u małp, które pomimo podania szczepionki uległy zakażeniu, liczba wirusów była wyraźnie mniejsza.        Jak uważają naukowcy, małpie wirusy od zawsze przenosiły się na mieszkańców odizolowanych wiosek w Afryce. Dopiero cywilizacja sprawiła, że jeden z nich - HIV - wydostał się z buszu i ruszył w świat.        Dzięki badaniom genomu wiemy, że wirus SIV przeszedł na nas z szympansów, po czym zmienił się w zabójczy HIV. Stało się to w Afryce Środkowej między 1910 a 1930 r. Epidemia zaczęła się w Kongu pod koniec lat 50. Część źródeł podaje, że najstarszy przypadek zakażenia HIV miał miejsce w 1959 r. i dotyczył mężczyzny. Inne mówią o kobiecie pochodzącej z zagubionej w buszu wioski i przez kilka lat pracującej w Kinszasie jako prostytutka. Wirus miał zostać znaleziony w próbce pobranej od niej krwi w 1957 r.</DIV></DIV></DIV></DIV></DIV></DIV></DIV></DIV></DIV></DIV></DIV></BODY></HTML>