<HTML xmlns="http://www.w3.org/1999/xhtml" xml:lang="pl" xmlns:FB="http://ogp.me/ns/fb#" xmlns:OG="http://ogp.me/ns#">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV id="page"><DIV id="pageWrapper"><DIV class="col670"><DIV id="article"><H1>Gorączka krwotoczna znów atakuje na Podkarpaciu</H1><P id="articleDate">
    
    Dodano: 27 lipca 2011, 21:15
    <SPAN id="articleByline">Autor: Beata Terczyńska</SPAN></P><DIV class="articlePictureWide"><P>  (fot. Liliana Kosakowska)</P></DIV><STRONG id="articleSummary">Wysoka gorączka, krwawe wysięki na skórze jak przy sepsie, a potem uszkodzenie nerek i innych narządów wewnętrznych – tak może działać wirus roznoszony przez gryzonie.</STRONG><DIV class="col180"><DIV id="articleRecommend" class="boxNews"><DIV class="boxHeader bare"><SPAN class="boxTitle">Podziel się</SPAN></DIV></DIV></DIV><DIV id="intertext1" class="intextAd"><DIV class="col180"><DIV class="boxNews" id="boxReadIt"><DIV class="boxContent"><UL><LI><P><A href="/apps/pbcs.dll/article?AID=/20130409/SPORT28/130409609" title="Olieg Achrem: nie zaliczam przeszkody, póki jej nie przeskoczę"><SPAN class="premiumIcon">artykuł premium</SPAN>Olieg Achrem: nie zaliczam przeszkody, póki jej nie przeskoczę</A></P></LI></UL></DIV></DIV></DIV><P><B>W szpitalu w Brzozowie leży pacjent z podejrzeniem zakażenia wirusem Hanta</B>. Trwają ostatnie testy. Jeśli się potwierdzą, będzie to już czwarty chory na gorączkę krwotoczną w tym roku.Pierwsze ognisko tej niebezpiecznej choroby w Polsce wykryto 4 lata temu właśnie na Podkarpaciu. Od tego czasu zachorowało już 30 osób. Można jednak przypuszczać, że już w 2003 r. choroba dała o sobie znać, gdyż na terenie Bieszczadów doszło wówczas do wystąpienia tajemniczej &quot;grypowej” choroby u pracowników leśnych. Zapadło na nią wówczas kilkadziesiąt osób.</P><H2>Wszystko przez gryzonie</H2><P>- <B>Gorączka krwotoczna to choroba zakaźna, którą przenoszą pospolite gryzonie</B>– mysz polna, domowa, leśna, szczur wędrowny, czy nornice – mówi Dorota Gibała z wojewódzkiego sanepidu. – Wirus obecny jest w moczu, odchodach i ślinie zakażonych gryzoni. Jak przenosi się na człowieka? - <B>Wydalany z moczem gryzoni zakaża otoczenie</B>. Zakażenia wśród ludzi szerzą się najczęściej drogą pokarmową oraz wziewną, ale zdarzają się również zachorowania po pokąsaniu przez gryzonie – tłumaczy D. Gibała. <B>Możemy więc złapać chorobę, kiedy np. odkurzamy altanki, piwnice, magazyny, domki na działce i letniskowe, bo wirus unosi się wraz z kurzem</B>. Zarazimy się też biorąc do ust ręce, którymi wcześniej dotykaliśmy np. składowane w piwnicy warzywa, po których biegały myszy. <B>Wirus nie przenosi się z człowieka na człowieka</B>. </P><BLOCKQUOTE><DIV>Gorączka krwotoczna atakowała dotąd w okolicach Sanoka, Brzozowa, Leska, Krosna, Ustrzyk, Przemyśla, Dębicy i Stalowej Woli. </DIV></BLOCKQUOTE><H2>Wirus potrafi zabić</H2><P><B>Objawy choroby to gorączka, dreszcze, bóle mięśni, stawów, kości, zaburzenia widzenia</B>. Dlatego myli się ją często z infekcją grypową. Okres wylęgania trwa od 2 do 5 tygodni.<B> Wirus atakuje naczynia krwionośne</B>, dlatego mogą, ale nie muszą pojawić się krwawe wysięki na skórze (jak przy sepsie). Uszkadza narządy wewnętrzne. Głównie niszczy nerki. Hanta zabił już w Polsce dziecko. <B>W porę wykryty nie musi oznaczać śmierci</B>. Zdarzają się też przypadki, że zakażenie przebiega bezobjawowo. - <B>Wśród chorych na Podkarpaciu u 26 doszło do uszkodzenia nerek, naczyń krwionośnych i wątroby. Pięć osób wymagało dializ</B>– mówi Wacław Bentkowski, ordynator oddziału nefrologii i dializoterapii w Wojewódzkim Szpitalu Specjalistycznym w Rzeszowie, który temat wirusów hanta omawiał na ostatniej konferencji Polskiego Towarzystwa Nefrologicznego. – U jednego z pacjentów przebieg choroby był tak ciężki, że potrzebny był przeszczep nerek. Ordynator dodaje, że<B> choroba dotyka ludzi w różnym wieku, zarówno kobiet, jak i mężczyzn</B>. To kwestia odporności. - Leczyłem na swoim oddziale pięciu pacjentów. Francuzkę, która wyszła za Polaka i razem prowadzili ekologiczne gospodarstwo sprzedając kozie sery, żywiąc się naturalnymi produktami. Mogła się więc zetknąć z gryzoniami – mówi. Kobieta była w 10 tygodniu ciąży. Trafiła do szpitala z ostrą niewydolnością nerek. Potrzebne były dializy. Na szczęście nie doszło do trwałego uszkodzenia nerek. - Urodziła zdrowego synka, a nie tak dawno drugie dziecko – mówi ordynator. -  Kolejny pacjent to kierownik piekarni, który łapał myszy na łapkę. Inny to nauczyciel, który zaraził się podczas rozbiórki starego domu rodziców, wybierając piasek spod podłogi. U nich też finał choroby był szczęśliwy. Zachorował też artysta ludowy pracujący w skansenie, gdzie, jak mówi &quot;myszy jest do czorta”.</P><H2>Problem narasta</H2><P>Wylicza, że<B> w Europie dochodzi do 6 tys. zakażeń rocznie</B>. Eksperci zastanawiają się, czy grozi nam epidemia. Specjalistyczne laboratorium w Belgii bada tylko wirusy Hanta. Po raz pierwszy hantawirusa wykryto w Korei w latach 70. w mieście Hanta. Dziś zakażenia występują na wszystkich kontynentach.</P></DIV></DIV></DIV></DIV></DIV></BODY></HTML>