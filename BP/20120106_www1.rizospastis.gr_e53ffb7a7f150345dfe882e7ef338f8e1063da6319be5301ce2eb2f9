<HTML>
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV style="width: 980px; margin-left: auto; margin-right: auto"><DIV id="contentDivMainColumnTotalWidth"><DIV id="wide_4_5_section"><DIV align="center" class="title1">Γιορτή αλληλεγγύης και αγώνα στη «Λουκίσα»</DIV><DIV align="center" class="ltitle"><P>Την Παρασκευή στήθηκε γλέντι στις πύλες, ενώ η έμπρακτη συμπαράσταση δυναμώνει</P></DIV><DIV class="story_body">Δεν το βάζουν κάτω οι εργάτες της αλουμινοβιομηχανίας <B>«ΛΟΥΚΙΣΑ»</B>, που βρίσκονται σε επίσχεση εργασίας, από τις 7 Δεκέμβρη, διεκδικώντας τα δεδουλευμένα περίπου ενός χρόνου και το δώρο Χριστουγέννων. Η αλληλεγγύη στον αγώνα τους συνεχίζεται. Την Παρασκευή γιόρτασαν «πρόωρα» για τη νέα χρονιά, έξω από την πύλη του εργοστασίου.<P>Ηταν εκεί το <B>Συνδικάτο Μετάλλου «Ο Προμηθέας»</B> και η <B>Λαϊκή Επιτροπή Περιστερίου</B>, όπως και όλο το προηγούμενο διάστημα. Την αλληλεγγύη του <B>ΚΚΕ</B> στον αγώνα των εργατών μετέφερε ο <B>Σπ. Χαλβατζής</B>, μέλος της ΚΕ και βουλευτής του Κόμματος, ενώ τη συμπαράστασή της εξέφρασε πολυμελής αντιπροσωπεία του <B>Μετώπου Αγώνα Σπουδαστών</B>. Επίσης, ήταν εκεί εργαζόμενοι από τις αλουμινοβιομηχανίες <B>«Ρωμανάς - Μυλωνάς»</B> και <B>«Αλουμινέξ»</B>, που είναι επίσης απλήρωτοι. Ολοι μαζί έστησαν γιορτινό τραπέζι με κρασί και μουσική, δηλώνοντας ότι είναι αποφασισμένοι να μην κάνουν πίσω.</P><P>Ο Σπύρος Χαλβατζής στο χαιρετισμό του σημείωσε, μεταξύ άλλων, πως έχουν ιδιαίτερη σημασία οι εστίες αντίστασης, «οι οποίες μπορούν να πυρπολήσουν συνειδήσεις, να πυρπολήσουν τις καρδιές των εργατών σε όλη τη χώρα. Είναι ένα πολύ ισχυρό όπλο η ταξική αλληλεγγύη, η οποία αναπτύσσεται παντού, σε όλη τη χώρα, από εργάτες, από αγρότες, από αυτοαπασχολούμενους, από νέους, από μαθητές, από σπουδαστές, από τις γυναίκες των λαϊκών στρωμάτων». Ο αγώνας, τόνισε, «θα πρέπει να αναπτύσσεται ενιαία, συντονισμένα, μαχητικά, παντού. Αυτή η ταξική αλληλεγγύη, αυτός ο συντονισμένος αγώνας, μπορεί να παλέψει και να ανατρέψει και την εφαρμοζόμενη πολιτική, αλλά ν' ανατρέψει και την κυβέρνηση του μαύρου μετώπου». Ευχήθηκε καλή και αγωνιστική χρονιά, «για να φέρουμε τα πάνω - κάτω».</P>Εκ μέρους του Μετώπου Αγώνα Σπουδαστών ο <B>Μ. Μυλωνάς</B>, από την Επιτροπή Αγώνα του Πανεπιστημίου Πειραιά, τόνισε, μεταξύ άλλων: «Είμαστε αλληλέγγυοι σήμερα στον αγώνα που δίνετε εδώ και 25 μέρες. Είναι μάθημα για εμάς». «Μας λένε», συμπλήρωσε, «ότι οι εργάτες είναι κόστος και τους απαντάμε ότι παράσιτα είναι οι βιομήχανοι και οι εφοπλιστές. Οι εργάτες είναι αυτοί που παράγουν τη ζωή και είμαστε αλληλέγγυοι και στους επόμενους αγώνες που θα δώσει η εργατική τάξη». Οι φοιτητές και οι σπουδαστές του ΜΑΣ συζήτησαν αρκετή ώρα με τους εργάτες και γιόρτασαν μαζί τους.<DIV class="subtitle">Στη μάχη για την παναττική απεργία</DIV><P>Νωρίτερα ο πρόεδρος του Συνδικάτου Μετάλλου ο «Προμηθέας», <B>Κώστας Μυτιληνιού</B>, είπε ότι «με τον καινούριο χρόνο καλούμαστε να κλιμακώσουμε τις κινητοποιήσεις μας και τους αγώνες μας και με Γενικές Συνελεύσεις». Στόχος είναι «να έχει ανεπανάληπτη επιτυχία η απεργία στις 17 του Γενάρη, που κυριολεκτικά πρέπει να είναι μια απεργία που θα στείλει ένα πολύ πιο βροντερό μήνυμα στην κυβέρνηση του μαύρου μετώπου, τους εργοδότες, που πραγματικά προκαλούν με τη στάση τους».</P><P><B>Αύριο</B> το Συνδικάτο Μετάλλου καλεί σε Συνέλευση τους εργαζόμενους στα εργοστάσια «ΛΟΥΚΙΣΑ», «Αλουμινέξ», «Ρωμανάς - Μυλωνάς» και εργαζόμενους στον κλάδο του μετάλλου, στο Περιστέρι. Η συνέλευση θα γίνει στις <B>4.00</B> το απόγευμα στο Θέατρο Πολιτών, στο Περιστέρι, και θα συζητηθεί η συνέχιση του αγώνα τους.</P></DIV><UL style="clear: both; list-style: none; text-align: right"><A href="http://www.rizospastis.gr/wwwengine/story.do?id=6621260" target="_blank"><SPAN class="icon_story_link" title="Μόνιμος σύνδεσμος δημοσιεύματος" style="width:16px;height:13px;cursor:pointer"> </SPAN></A><A href="moreLikeThis.do?storyId=6621260&amp;publDate=3/1/2012&amp;id=13848"><SPAN class="icon_story_more" title="Περισσότερα σαν αυτό" style="width:16px;height:13px;cursor:pointer"> </SPAN></A><A href="relay.do?page=mailStory&amp;id=6621260&amp;publDate=3/1/2012" target="_blank"><SPAN class="icon_story_mail" title="Ταχυδρόμηση δημοσιεύματος" style="width:16px;height:13px;cursor:pointer"> </SPAN></A><A href="storyPlain.do?id=6621260&amp;action=print" target="_blank"><SPAN class="icon_story_print" title="Εκτύπωση δημοσιεύματος" style="width:16px;height:13px;cursor:pointer"> </SPAN></A></UL></DIV></DIV></DIV></BODY></HTML>