<HTML>
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV style="width: 980px; margin-left: auto; margin-right: auto"><DIV id="contentDivMainColumnTotalWidth"><DIV id="wide_4_5_section"><DIV align="center" class="utitle1">ΓΑΛΑΚΤΟΒΙΟΜΗΧΑΝΙΑ «ΟΛΥΜΠΟΣ»</DIV><DIV align="center" class="title1">Στην υπηρεσία της εργοδοσίας ο νόμος για τις «Ενώσεις Προσώπων»</DIV><DIV align="center" class="ltitle"><UL><LI>Τις μειώσεις μισθών κατήγγειλαν σε συνέντευξη Τύπου στη Λάρισα η Ομοσπονδία, το Εργατικό Κέντρο και το τοπικό Συνδικάτο του κλάδου</LI><LI>Συγκροτήθηκε Εργοστασιακή Επιτροπή</LI></UL></DIV><DIV class="story_body"><P>Η διοίκηση της <B>γαλακτοβιομηχανίας «Ολυμπος» των «Αφών Σαράντη»</B> προώθησε τη δημιουργία Ενωσης Προσώπων, ώστε να τη χρησιμοποιήσει για την υπογραφή επιχειρησιακής σύμβασης εργασίας, στην οποία προβλέπονται μεγάλες μειώσεις μισθών και διευθέτηση χρόνου εργασίας, κατήγγειλαν, σε συνέντευξη Τύπου στη Λάρισα, εκπρόσωποι του Εργατικού Κέντρου Λάρισας, της Πανελλήνιας Ομοσπονδίας Γάλακτος Τροφίμων - Ποτών και του Συνδικάτου Γάλακτος Τροφίμων - Ποτών Ν. Λάρισας.</P><P>Οι <B>Τ. Τσιαπλές</B>, πρόεδρος του ΕΚΛ, <B>Κ. Λιαπάτης,</B> πρόεδρος της Ομοσπονδίας και <B>Παρ. Λιόλιος,</B> πρόεδρος του Συνδικάτου, σημείωσαν ότι η Ενωση Προσώπων δημιουργήθηκε χωρίς τη γνώση και τη συναίνεση των εργαζομένων, καθώς δεν έγινε καμιά συνέλευση, όπως προβλέπεται στη νομοθεσία. Εν αγνοία των εργαζομένων έγινε και η υπογραφή επιχειρησιακής σύμβασης, καθώς, κατόπιν εντολής της διοίκησης της εταιρείας, όλοι οι εργαζόμενοι (σε Λάρισα, Αθήνα, Θεσσαλονίκη, Πάτρα, Βόλο, Λαμία, Κρήτη) κλήθηκαν να υπογράψουν ένα κείμενο, με το οποίο εξουσιοδοτούσαν τον προϊστάμενο του λογιστηρίου στη Λάρισα και τον υπεύθυνο οικονομικών στο πρατήριο της εταιρείας στην Αθήνα να τους εκπροσωπήσει στη «διαπραγμάτευση».</P><P><B>Η σύμβαση, που θα τεθεί σε ισχύ από την 1η Γενάρη 2012, προβλέπει μειώσεις μισθών της τάξης του 10% για το 90% του προσωπικού και ως και 40% για το υπόλοιπο 10%, με το τελικό μισθολογικό κόστος να διαμορφώνεται στα επίπεδα της Εθνικής Γενικής Συλλογικής Σύμβασης Εργασίας. Παράλληλα, ενεργοποιείται το διευθυντικό δικαίωμα για διευθέτηση χρόνου εργασίας, με 10ωρη ημερήσια εργασία κατά τους μήνες που ο όγκος της παραγωγής αυξάνεται και με αντίστοιχη μείωση ωρών εργασίας κατά τους μήνες που ο όγκος της παραγωγής είναι μειωμένος. Η αμοιβή θα είναι ίση με την αμοιβή για εργασία 40 ωρών την εβδομάδα και στην περίοδο του αυξημένου και στην περίοδο του μειωμένου ωραρίου.</B></P><P>Οι εκπρόσωποι των συνδικαλιστικών φορέων, αφού σημείωσαν ότι υπάρχουν και ζητήματα νομικής υφής και <I>«επιφυλάσσονται για την άσκηση νόμιμων δικαιωμάτων»,</I> έκαναν λόγο για <B>«ταφόπλακα» στις εργασιακές σχέσεις.</B> Ταυτόχρονα, κατέκριναν τη σχετική νομοθεσία, επισημαίνοντας ότι το αποτέλεσμα των νομοθετικών αλλαγών που έχουν θεσπιστεί είναι να μην εκπροσωπούνται, ουσιαστικά, οι εργαζόμενοι και τα συμφέροντά τους, να μη γίνονται διαπραγματεύσεις και, στην πράξη, να καταργούνται, όχι μόνο οι κλαδικές συμβάσεις, αλλά και τα Συνδικάτα.</P><P>Η διοίκηση του Ομίλου, στον οποίο ανήκει η γαλακτοβιομηχανία «Ολυμπος» στη Λάρισα - και μαζί η <B>«Τυράς»</B> στα Τρίκαλα, η <B>«Ροδόπη»</B> στην Ξάνθη και άλλες στη Βουλγαρία και στη Ρουμανία - όχι μόνο υποστηρίζει ότι όλες οι διαδικασίες είναι νόμιμες, αλλά ισχυρίζεται πως και το περιεχόμενο της επιχειρησιακής σύμβασης, δηλαδή οι μειώσεις μισθών και η κατάργηση του 8ωρου, είναι προς όφελος των εργαζομένων(!) καθώς - όπως επισημαίνει - η εταιρεία δεν προβαίνει σε απολύσεις εργαζομένων για να μειώσει το μισθολογικό κόστος.</P><P>Βεβαίως, διαφορετική άποψη έχουν οι ίδιοι οι εργαζόμενοι της «Ολυμπος», οι οποίοι, σε Γενική Συνέλευση που πραγματοποίησαν, μετά από πρόσκληση του Συνδικάτου Τροφίμων και Ποτών Ν. Λάρισας, τάχθηκαν κατά των μεθοδεύσεων και των αποφάσεων της εργοδοσίας και σε ψηφοφορία που έγινε εξέλεξαν, ομόφωνα, Εργοστασιακή Επιτροπή<B>.</B></P></DIV><UL style="clear: both; list-style: none; text-align: right"><A href="http://www.rizospastis.gr/wwwengine/story.do?id=6591947" target="_blank"><SPAN class="icon_story_link" title="Μόνιμος σύνδεσμος δημοσιεύματος" style="width:16px;height:13px;cursor:pointer"> </SPAN></A><A href="moreLikeThis.do?storyId=6591947&amp;publDate=13/12/2011&amp;id=13809"><SPAN class="icon_story_more" title="Περισσότερα σαν αυτό" style="width:16px;height:13px;cursor:pointer"> </SPAN></A><A href="relay.do?page=mailStory&amp;id=6591947&amp;publDate=13/12/2011" target="_blank"><SPAN class="icon_story_mail" title="Ταχυδρόμηση δημοσιεύματος" style="width:16px;height:13px;cursor:pointer"> </SPAN></A><A href="storyPlain.do?id=6591947&amp;action=print" target="_blank"><SPAN class="icon_story_print" title="Εκτύπωση δημοσιεύματος" style="width:16px;height:13px;cursor:pointer"> </SPAN></A></UL></DIV></DIV></DIV></BODY></HTML>