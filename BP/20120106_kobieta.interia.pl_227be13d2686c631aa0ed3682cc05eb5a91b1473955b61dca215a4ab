<HTML xmlns="http://www.w3.org/1999/xhtml">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY class="articlePage"><DIV class="area"><DIV class="pageOuter"><DIV class="page"><DIV class="pageMain main" id="content"><DIV class="mainContent"><DIV class="box articleSingle print" id="articleSingle1"><DIV class="boxHeader"><H1>To ci wyjdzie na zdrowie</H1></DIV><DIV class="boxBody"><DIV class="lead textContent"><P><STRONG>Zrób rachunek sumienia i spróbuj w Nowym Roku wyeliminować ze swojego życia wszystko, co ci nie służy.</STRONG></P></DIV><DIV class="text textContent"><DIV class="embed embedCenter articleEmbedPhoto"><DIV class="boxHeader"><H2>Zdjęcie</H2></DIV><DIV class="boxBody"><DIV class="info">Picie też warto ograniczyć  </DIV><DIV class="source"><CITE>/© Panthermedia</CITE></DIV></DIV></DIV>Twój organizm już od dawna wysyła ci pewne sygnały i domaga się konkretnych zmian. Ale ty wciąż odkładasz je na później. Szkoda, bo właśnie teraz jest do tego dobra okazja: zaczyna się Nowy Rok, warto więc złożyć noworoczne postanowienia ich dotrzymać. <H3 class="subTitle">Rzucę palenie</H3> Koniecznie i bez dyskusji! Przez palenie wszystkie twoje komórki są niedotlenione. Poza tym dym nikotynowy zawiera mnóstwo toksyn, które gromadzą się w twoich organach i trwale je uszkadzają. <H3 class="subTitle">Zrobię badania kontrolne</H3> Co miesiąc badaj piersi. Co pół roku idź do dentysty. Co rok zrób sobie morfologię i badanie moczu. Zbadaj też przy okazji ciśnienie krwi oraz poziom hormonów tarczycy. Jeśli palisz, poproś lekarza o skierowanie na RTG klatki piersiowej. Raz w roku wykonaj badanie cytologiczne, a co dwa lata – USG piersi. Po trzydziestce zrób także mammografię. <H3 class="subTitle"> Będę się więcej ruszać</H3> To bardzo ważne. Ruch i związany z nim wysiłek korzystnie wpłynie na twoją kondycję. Pamiętaj jednak, że wysiłek fizyczny musi być dostosowany do twoich możliwości i nie może być zbyt intensywny. Po ćwiczeniach będzie ci się lepiej oddychało, a twoje narządy zostaną lepiej ukrwione, wzmocnisz też mięśnie, kości i chrząstki stawowe. Ruch spowoduje także poprawę przemiany materii i stanu twoich żył. <H3 class="subTitle">Zmienię dietę</H3> Jedz częściej, ale za to mniej. Jeśli nie cierpisz na anemię, zrezygnuj z potraw mięsnych na rzecz warzyw i owoców. Zadbaj o to, by 4-5 razy dziennie w twoim menu było jakieś warzywo, np. jedna marchewka, surówka z kiszonej kapusty, brokuł na parze. Jeżeli trudno ci się obyć bez mięsa, jedz ryby, to fantastyczne źródło wielu składników odżywczych. <H3 class="subTitle">Będę więcej odpoczywać</H3> Pracuj tylko tyle, ile musisz. W żadnym wypadku nie rezygnuj z urlopu, który powinien trwać minimum dwa tygodnie. Tyle czasu potrzebuje organizm na regenerację sił. Staraj się też tak układać plan pracy, by przynajmniej jeden dzień w tygodniu przeznaczyć na odpoczynek. <H3 class="subTitle">Zaszczepię się</H3> Co roku szczep się przeciwko grypie. Koniecznie też zaszczep się przeciwko wirusowemu zapaleniu wątroby typu A i B.<DIV class="embed embedAd" id="adReactangle2102"><DIV class="boxHeader"><H3>Reklama</H3></DIV></DIV></DIV></DIV></DIV></DIV></DIV></DIV></DIV></DIV></BODY></HTML>