<HTML>
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV style="width: 980px; margin-left: auto; margin-right: auto"><DIV id="contentDivMainColumnTotalWidth"><DIV id="very_narrow_section"><DIV><DIV class="navItem"><A href="story.do?id=6596670&amp;publDate=15/12/2011"> Πολιτική αφοπλισμού του κινήματος</A></DIV></DIV></DIV><DIV id="wide_4_5_section"><DIV align="center" class="title2">Δρομολογούνται εξελίξεις στο εσωτερικό του ΠΑΣΟΚ</DIV><DIV class="story_body"><P>Τις εσωκομματικές διεργασίες στο ΠΑΣΟΚ δρομολόγησε η χτεσινή συνάντηση του <B>Γ. Παπανδρέου</B> με τον <B>Ευ. Βενιζέλο</B>. Οι δυο τους φαίνεται ότι έχουν καταλήξει σε συμφωνία για τις διαδικασίες εκλογής νέου προέδρου στο ΠΑΣΟΚ. Σύμφωνα με πληροφορίες, στις αρχές της επόμενης βδομάδας θα συνεδριάσει το Πολιτικό Συμβούλιο του κόμματος, όπου ο Γ. Παπανδρέου θα προχωρήσει σε αξιολόγηση των οικονομικών και πολιτικών εξελίξεων και βάσει αυτών θα καθορίσει - όπως συμφωνήθηκε - την πορεία στο εσωτερικό του ΠΑΣΟΚ.</P><P>Οπως σημείωναν χτες συνεργάτες του Ευ. Βενιζέλου, ο υπουργός <I>«αποκόμισε την αίσθηση από τη συνάντησή του με τον Γ. Παπανδρέου ότι θα αναλάβει μια σειρά από πρωτοβουλίες που θα διαφυλάξουν την ενότητα, την ανανέωση και τη δυναμική της παράταξης και θα τη βοηθήσουν να βρει την πολιτική της προοπτική και να ανασυγκροτήσει τη σχέση της με την κοινωνία».</I> Συνεργάτες των δυο έλεγαν πως υπήρξε συμφωνία ότι όλες οι εσωκομματικές επιλογές θα <I>«είναι ευρύτερης αποδοχής, χωρίς να τραυματιστεί το ΠΑΣΟΚ ούτε να υπονομευτεί η λειτουργία της κυβέρνησης».</I></P><P>Ωστόσο ο Γ. Παπανδρέου δεν άνοιξε ούτε χτες τα χαρτιά του για τη στάση που θα κρατήσει σε σχέση με την υποψηφιότητά του για την προεδρία, ενώ ο Ευ. Βενιζέλος φέρεται να απορρίπτει το <I>«μοντέλο της διαρχίας»</I>, με άλλο πρόσωπο για πρόεδρο και άλλο για υποψήφιο πρωθυπουργό. Την ίδια ώρα, η ομάδα των «τεσσάρων» (Λοβέρδος, Διαμαντοπούλου, Ραγκούσης, Μόσιαλος) τάσσονται ανοιχτά υπέρ της παράτασης της θητείας Παπαδήμου και κατά της άμεσης προσφυγής στις κάλπες, ενώ το επόμενο διάστημα αναμένεται να στρέψουν την κριτική τους και στο πρόσωπο του Ευ. Βενιζέλου.</P></DIV><UL style="clear: both; list-style: none; text-align: right"><A href="http://www.rizospastis.gr/wwwengine/story.do?id=6597340" target="_blank"><SPAN class="icon_story_link" title="Μόνιμος σύνδεσμος δημοσιεύματος" style="width:16px;height:13px;cursor:pointer"> </SPAN></A><A href="moreLikeThis.do?storyId=6597340&amp;publDate=15/12/2011&amp;id=13811"><SPAN class="icon_story_more" title="Περισσότερα σαν αυτό" style="width:16px;height:13px;cursor:pointer"> </SPAN></A><A href="relay.do?page=mailStory&amp;id=6597340&amp;publDate=15/12/2011" target="_blank"><SPAN class="icon_story_mail" title="Ταχυδρόμηση δημοσιεύματος" style="width:16px;height:13px;cursor:pointer"> </SPAN></A><A href="storyPlain.do?id=6597340&amp;action=print" target="_blank"><SPAN class="icon_story_print" title="Εκτύπωση δημοσιεύματος" style="width:16px;height:13px;cursor:pointer"> </SPAN></A></UL></DIV></DIV></DIV></BODY></HTML>