<HTML xmlns="http://www.w3.org/1999/xhtml" xml:lang="el">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV id="main-holder"><DIV id="main" class="clearfix"><DIV id="in-agritourism-column-main"><DIV id="in-agritourism-main"><DIV id="in-agritourism-pop" style="display:none;"><P class="close"><A title="Κλείσιμο" href="default.aspx"><EM>Κλείσιμο</EM></A></P><DIV class="box"><DIV class="top"> </DIV><DIV class="main"><P>
            Για να αποθηκεύσετε Νέα του Αγροτουρισμού, Συνταγές, Ξενώνες και Αποδράσεις, θα πρέπει να είστε μέλος του in.gr. Αν είστε ήδη μέλος, παρακαλώ εισάγετε τα στοιχεία σας.
          </P><P>
            Για να εγγραφείτε ως νέο μέλος κάντε κλικ <A title="Εγγραφή μελών" href="https://secure.dolnet.gr/signup/in/" rel="external">εδώ</A>.
          </P></DIV><DIV class="bottom"> </DIV></DIV></DIV><P class="article-date-info ArticleId_1231144616"><INS datetime="2012-01-05T08:17:30Z"><EM>
          Δημοσίευση: 05 Ιαν. 2012, 10:17</EM></INS></P><P class="article-superscription">Διάψευση δημοσιεύματος</P><H1>Δεν έχουν καταγραφεί θάνατοι από ελονοσία στην Ελλάδα, διαβεβαιώνει το ΚΕΕΛΠΝΟ</H1><DIV id="in-agritourism-article"><DL class="article-photo-main-hor"><DT>To παράσιτο της ελονοσίας μεταδίδεται από αρκετά είδη κουνουπιών, όπως αυτά του γένους Anopheles   
        <EM class="credits">
          (Φωτογραφία: 
          CDC
          )
        </EM></DT></DL><DIV class="article-tools-hor"><UL class="tools-sec"><LI class="last"><A title="Αποστολή συνδέσμου του άρθρου με e-mail" href="mailto:?subject=In.gr:%CE%94%CE%B5%CE%BD %CE%AD%CF%87%CE%BF%CF%85%CE%BD %CE%BA%CE%B1%CF%84%CE%B1%CE%B3%CF%81%CE%B1%CF%86%CE%B5%CE%AF %CE%B8%CE%AC%CE%BD%CE%B1%CF%84%CE%BF%CE%B9 %CE%B1%CF%80%CF%8C %CE%B5%CE%BB%CE%BF%CE%BD%CE%BF%CF%83%CE%AF%CE%B1 %CF%83%CF%84%CE%B7%CE%BD %CE%95%CE%BB%CE%BB%CE%AC%CE%B4%CE%B1, %CE%B4%CE%B9%CE%B1%CE%B2%CE%B5%CE%B2%CE%B1%CE%B9%CF%8E%CE%BD%CE%B5%CE%B9 %CF%84%CE%BF %CE%9A%CE%95%CE%95%CE%9B%CE%A0%CE%9D%CE%9F&amp;body=http://health.in.gr/news/epidemiology/article/?aid=1231144616" class="rel-icon-mail DialogLink m_News-ArticleView ct_15"><SPAN class="label label-narrow" style="display: none; z-index: 0;"><SPAN class="label-main">Αποστολή</SPAN><SPAN class="label-bottom"> </SPAN></SPAN></A></LI></UL></DIV><DIV class="rel-location"><STRONG>Αθήνα</STRONG></DIV><DIV id="intext_content_tag"><DIV style="text-align: justify;">Απαντώντας σε δημοσίευμα που έκανε λόγο για 35 θανάτους από ελονοσία στο νομό Λακωνίας, το Κέντρο Ελέγχου και Πρόληψης Νοσημάτων διευκρινίζει ότι έχουν μεν καταγραφεί κρούσματα της ασθένειας στην Ελλάδα, όχι όμως και θάνατοι.
«Είναι γεγονός ότι έχουν καταγραφεί κρούσματα ελονοσίας στην Λακωνία και πιο συγκεκριμένα στην περιοχή του Δήμου Ευρώτα. Κατά τη διάρκεια του 2011 έχουν δηλωθεί [...] συνολικά 57 κρούσματα ελονοσίας, εκ των οποίων 27 σε Έλληνες, χωρίς ιστορικό μετακίνησης σε χώρες ενδημικές για ελονοσία, 7 σε αλλοδαπούς από μη ενδημικές χώρες, και 23 σε αλλοδαπούς από ενδημικές χώρες, κυρίως από το Πακιστάν» αναφέρει το ΚΕΕΛΠΝΟ σε ανακοίνωσή του την Τετάρτη.
Τονίζει όμως ότι «δεν έχουν καταγραφεί θάνατοι που οφείλονται στην ελονοσία σε
καμία περιοχή της χώρας, ενώ ένας υπερήλικας ασθενής στη Λακωνία, ο
οποίος έπασχε από ελονοσία, απεβίωσε λόγω σοβαρών υποκείμενων νοσημάτων».
Επισημαίνει ακόμα ότι όλα τα κρούσματα ελονοσίας που έχουν καταγραφεί στην Λακωνία οφείλονται σε στέλεχος του παράσιτου της ελονοσίας (P.vivax) το οποίο προκαλεί συνήθως ηπιότερα συμπτώματα.
Παρόλα αυτά, τα δεκάδες κρούσματα που καταγράφηκαν πέρυσι δημιουργούν την ανησυχία ότι η <A href="http://news.in.gr/science-technology/article/?aid=1231132956" class="ApplyClass"><STRONG>ασθένεια έχει επιστρέψει στην Ελλάδα</STRONG></A>, δηλαδή ότι υπάρχει εγχώρια μετάδοση.
Μάλιστα, λόγω των αυξημένων κρουσμάτων τα αμερικανικά Κέντρα Ελέγχου και Πρόληψης Νοσημάτων (CDC) εξέδωσαν τον Οκτώβριο οδηγία για τους ταξιδιώτες προς Λακωνία με σύσταση χημειοπροφύλαξης για την ελονοσία. Η οδηγία όμως ήρθη στις 16 Δεκεμβρίου.
Το ΚΕΕΛΠΝΟ, αναφέρει η ανακοίνωση, «συνεχίζει την επαγρύπνηση και κατά τη διάρκεια των χειμερινών
μηνών. Θεωρείται ότι η περίοδος μετάδοσης της ελονοσίας στην περιοχή έχει
διακοπεί από τις 13 Νοεμβρίου, ενώ το τελευταίο περιστατικό σε
Έλληνα υπήκοο ανέφερε έναρξη συμπτωμάτων στις 18 Οκτωβρίου».
Το Κέντρο και το υπουργείο Υγείας βρίσκονται σε επικοινωνία για το θέμα με το Ευρωπαϊκό Κέντρο Ελέγχου και Πρόληψης Νοσημάτων, καθώς και με τον Παγκόσμιο Οργανισμό Υγείας.
Το δημοσίευμα του Αδέσμευτου Τύπου για δήθεν θανάτους από ελονοσία διέψευσε κατηγορηματικά και ο Δήμος Ευρώτα του Νομού Λακωνίας.</DIV></DIV><P class="credits">Newsroom ΔΟΛ</P></DIV></DIV></DIV></DIV></DIV></BODY></HTML>