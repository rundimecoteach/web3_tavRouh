<HTML>
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY style="background-image: url('siteimg/BG.gif')" onload="showPanel2(document.getElementById('tap3'), 'panel3'); showPanel3(document.getElementById('bap3'), 'pan1');"><DIV align="center"><DIV align="center"><SPAN class="pathway">   Ασφαλή τα εισαγόμενα τρόφιμα από την Ιαπωνία, ανακοίνωσε ο ΕΦΕΤ  </SPAN><TABLE border="0" width="100%" id="table41" cellspacing="0" cellpadding="0"><TBODY><TR><TD align="left" class="contentheading" width="100%" style="">
				Ασφαλή τα εισαγόμενα τρόφιμα από την Ιαπωνία, ανακοίνωσε ο ΕΦΕΤ 								</TD></TR></TBODY></TABLE><TABLE class="contentpaneopen"><TBODY><TR><TD class="date" align="left" align="left" colspan="2" valign="top"><SPAN class="createdate">
			 Πηγή: <A class="external" href="http://www.express.gr">Express.gr</A><FONT class="createdate"> 18/11/11-14:59</FONT></SPAN></TD></TR><TR><TD id="resize" class="size5" align="left" valign="top" colspan="2">

Ασφαλή είναι, σύμφωνα με τον ΕΦΕΤ, όλα τα εισαγόμενα τρόφιμα και οι 
ζωοτροφές με προέλευση ή καταγωγή από την Ιαπωνία. Οι καθολικοί έλεγχοι 
συνεχίζονται στη χώρα μας κατόπιν του πυρηνικού ατυχήματος στην 
Φουκουσίμα στις 11.03.2011.    
Μέχρι σήμερα έχουν διενεργηθεί στα σύνορα πάνω από 200 έλεγχοι σε 
προϊόντα διαφόρων κατηγοριών. Από τους εν λόγω ραδιολογικούς ελέγχους 
δεν προέκυψε ουδεμία υπέρβαση ορίων και το σύνολο των προϊόντων που 
έχουν ελεγχθεί μέχρι σήμερα βρέθηκαν σύμφωνα με την νομοθεσία καθώς δεν 
περιείχαν ραδιολογικό κίνδυνο.   
Ο ΕΦΕΤ, στο πλαίσιο εκτέλεσης των αρμοδιοτήτων του, σε ό,τι αφορά τους 
ελέγχους, κατά την εισαγωγή τροφίμων από την Ιαπωνία μετά το πυρηνικό 
ατύχημα στην Φουκουσίμα, συντονίζει τις εμπλεκόμενες υπηρεσίες, ήτοι το 
Υπουργείο Αγροτικής Ανάπτυξης και Τροφίμων - Γενική Διεύθυνση 
Κτηνιατρικής για τα τρόφιμα ζωικής προέλευσης, Γενική Διεύθυνση Ζωικής 
Παραγωγής για τις ζωοτροφές, Διεύθυνση Μεταποίησης, Τυποποίησης &amp; 
Ποιοτικού Ελέγχου Προϊόντων Φυτικής Παραγωγής - καθώς και υπηρεσίες του 
Γενικού Χημείου του Κράτους, ενώ παράλληλα βρίσκεται σε επαφή τόσο με 
την Ελληνική Επιτροπή Ατομικής Ενέργειας όσο και την Ευρωπαϊκή Επιτροπή.
    
Οι ανωτέρω αναφερόμενες ελεγκτικές υπηρεσίες στα σύνορα έχουν 
πραγματοποιήσει πάνω από 200 ελέγχους σε τρόφιμα και ζωοτροφές 
προέλευσης Ιαπωνίας. Ενδεικτικά, αναφέρονται τα εξής : ψάρια νωπά 
(φαγκρί), χταπόδι κατεψυγμένο, τόνος κονσέρβα, γαρίδες, κατεψυγμένα 
κεφαλόποδα, κατεψυγμένα μαλάκια, Ιαπωνικά φιστικιά, ρυζογκοφρέτες, 
καραμέλες, ζωοτροφές (Artemia cysts, fish oil, Fish breed, Selco 
s.tream, Orange NURSE-XL), φύκια (χλωρέλλα).    
	Τα προϊόντα εξετάζονται για τα επίπεδα ραδιενέργειας στο Εργαστήριο 
Ραδιενέργειας - Περιβάλλοντος του &quot;ΕΚΕΦΕ Δημόκριτος&quot;. Οι παράμετροι που 
ελέγχονται είναι ραδιενεργό Ιώδιο-131, Καίσιο-134, Καίσιο-137, 
Στρόντιο-90, Πλουτώνιο-238, Πλουτώνιο-238 και Αμερίκιο-241.   
	Στο πλαίσιο της ισχύουσας Ευρωπαϊκής νομοθεσίας, η Ελλάδα μέσω του ΕΦΕΤ
 παρείχε εβδομαδιαία και πλέον μηνιαία πληροφόρηση στην Ευρωπαϊκή 
Επιτροπή ως προς την πορεία των ελέγχων της.   
	Επιπλέον, ο ΕΦΕΤ έχει διοργανώσει σειρά συσκέψεων με αντικείμενο τον 
συντονισμό των εν λόγω ελέγχων με συμμετέχοντες εκπροσώπους από τον 
ΕΦΕΤ, το Γενικό Χημείο του Κράτους, την Ελληνική Επιτροπή Ατομικής 
Ενέργειας, το Εργαστήριο Ραδιενέργειας - Περιβάλλοντος του &quot;ΕΚΕΦΕ 
Δημόκριτος&quot; και το Υπουργείο Αγροτικής ανάπτυξης και Τροφίμων.   

	Ο ΕΦΕΤ συμμετείχε στα αρμόδια όργανα της Ευρωπαϊκής Επιτροπής για την 
διαμόρφωση των σχετικών με τις αρμοδιότητές του αποφάσεις της Επιτροπής 
αναφορικά με την επιβολή ειδικών όρων που διέπουν την εισαγωγή ζωοτροφών
 και τροφίμων καταγωγής ή προέλευσης Ιαπωνίας μετά το ατύχημα στον 
πυρηνικό σταθμό της Φουκουσίμα.    
	Παράλληλα, ο ΕΦΕΤ βρίσκεται σε συνεχή επικοινωνία με το Παγκόσμιο 
Δίκτυο για την Ασφάλεια Τροφίμων (INFOSAN) του Παγκόσμιου Οργανισμού 
Υγείας (WHO) από το οποίο ενημερώνεται αναλυτικά σχετικά με τα ληφθέντα 
μέτρα από τις αρμόδιες υπηρεσίες της Ιαπωνίας καθώς και τα αποτελέσματα 
των εργαστηριακών αναλύσεων των Ιαπωνικών αρχών. Τέλος, ο ΕΦΕΤ βρίσκεται
 σε επαφή με την Ιαπωνική πρεσβεία της Ελλάδας, με εκπρόσωπο της οποίας 
έχει πραγματοποιήσει σειρά συναντήσεων και ενημερώσεων αναφορικά με την 
υπόθεση.</TD></TR></TBODY></TABLE></DIV></DIV></BODY></HTML>