<HTML xmlns="http://www.w3.org/1999/xhtml">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV id="BodyBg"><DIV id="stgMain" class="R300"><DIV id="stgCol660"><DIV id="intertext1" style="text-align: left;"><DIV class="bxArt bxVideo"><DIV class="content"><SMALL>wp.pl | dodano: 2011-12-23 (12:09) <SPAN><A href="#opOpinie" style="color:#3A98B6;">66 opinii</A></SPAN></SMALL><SMALL style="position:relative;top:-12px;padding-bottom:0px;">(fot. wikipedia/Eneas De Troya(CC-by-SA))</SMALL><SPAN class="fs"><SPAN class="icoPrint" onclick="window.open('/drukuj.html?wid=14111169','drukowanie','width=700,height=500,toolbar=no,location=no,scrollbars=yes,resize=no')"> </SPAN><SPAN id="f12" class="f12" onclick="setFontSize(12);">A</SPAN><SPAN id="f14" class="f14" onclick="setFontSize(14);">A</SPAN><SPAN id="f16" class="f16" onclick="setFontSize(16);">A</SPAN></SPAN><DIV id="aTxt"><B>
Wszystkie informacje dotyczące śmiercionośnego wirusa grypy, skonstruowanego przez holenderskiego naukowca Rona Fouchiera, została utajniona ze względu na podwyższone ryzyko ataku bioterrorystycznego. Niestety wiele danych już wyciekło. Czy grozi nam największa epidemia w dziejach ludzkości?</B>
Gdy w listopadzie 2011 roku holenderski wirusolog Ron Fouchier z Erasmus Medical Centre ogłosił podczas konferencji naukowej, że w trakcie badań nad wirusem grypy w jego laboratorium powstał niezwykle niebezpieczny szczep, w świecie naukowym (i nie tylko) wybuchła burzliwa dyskusja. Stało się oczywiste, że wolny dostęp do publikacji naukowych w tym przypadku może być niezwykle brzemienny w skutki. 
<DIV id="rekSrd05" style="display:none"><CENTER><TABLE id="srodtekst" width="100%" border="0" cellspacing="0" cellpadding="0" align="center" style="border-bottom:1px solid #CCCCCC;padding-bottom:4px;"><TBODY><TR><TD width="50%" style="font:normal 11px Arial;letter-spacing:3px; color:#999999;" align="left">REKLAMA</TD><TD width="50%" align="right"><A href="#czytajdalej" class="czyt_ln"> Czytaj dalej</A></TD></TR></TBODY></TABLE></CENTER></DIV>
Zgodnie z założeniami współczesnej metodologii badań, tzw. „otwartej nauki”, badacze umieszczają wszystkie swoje publikacje w internecie. Wiele z nich można ściągnąć w postaci pliku pdf bez konieczności rejestracji, za inne zaś trzeba zapłacić. Na tej zasadzie również dostęp do „przepisu” na śmiercionośnego wirusa miałby praktycznie każdy. 

Oliwy do ognia dolał redaktor pisma „Science”, który połknął haczyk interesującego tytułu i pojechał do Erasmus Medical Centre, by przeprowadzić szczegółowy wywiad z Ronem Fouchierem. Naukowiec chętnie zdradził wiele kluczowych informacji na temat swojej pracy.  

W grudniu 2011 roku środowisko międzynarodowe podjęło stanowcze kroki. Amerykańska Narodowa Rada Doradcza do spraw Biobezpieczeństwa (US National Science Advisory Board for Biosecurity - NSABB) zaapelowała zarówno do Fouchiera, jak i innej grupy wirusologów z Uniwersytetu w Wisconsin, którzy równolegle prowadzili badania nad tym szczepem, o utajnienie wszystkich dokumentów dotyczących feralnego wirusa grypy. Od czasu zamachu na World Trade Center, a także epizodycznych ataków z użyciem przetrwalników wąglika, kwestia zagrożenia bioterrorystycznego traktowana jest bardzo poważnie.
<B>Jak doszło do stworzenia wirusa?</B>
Pierwotnym celem badań Fouciera było poznanie szczegółowej budowy i mechanizmów odpowiadających za wyjątkowe właściwości chorobotwórcze wirusa typu H5N1. W trakcie prowadzenia eksperymentów naukowcy uzyskali jednak nowy szczep, w którym doszło do pięciu niewystępujących wcześniej mutacji. Ich efektem było znacznie łatwiejsze rozprzestrzenianie się wirusa i o wiele wyższa zdolność do infekowania niż tzw. wirusa ptasiej grypy, który po raz pierwszy wyizolowano w Azji w 1997 roku, a który zabił do tej pory ok. 500 osób. 

Fouchier prowadził eksperymenty na fretkach, które są tzw. organizmem modelowym do badań nad wirusem grypy, ponieważ ich układ oddechowy działa na podstawie tych samych mechanizmów, co ludzki. Wysoka śmiertelność wśród badanych zwierząt oznacza, że gdyby wirus przedostał się do środowiska, mógłby wywołać epidemię, która pochłonęłaby miliony ofiar w ludziach. 

- Nie przychodzi mi do głowy żaden inny patogenny organizm, bardziej niebezpieczny niż ten. W porównaniu z nim, nawet wąglik jest niewinny – powiedział Daily Mail Paul Keim z U.S National Science Advisory Board for Biosecurity (NSABB), agencji doradczej, zajmującej się m.in. zagrożeniem bioterrorystycznym.
<B>Co nam grozi?</B>
Zagrożenie jest jak najbardziej realne, zwłaszcza, że Fouchier zdradził wcześniej, że do stworzenia śmiercionośnego szczepu wcale nie trzeba było korzystać z jakichś nowoczesnych technologii, doszło do tego bardzo prostą i tania metodą pasażowania wirusa przez kila pokoleń. Badacz wprawdzie zgodził się nie ujawniać dalszych szczegółów tej procedury, jednak informacje, które już zostały podane oraz te, które trafiły w ręce co najmniej kilkudziesięciu naukowców, z którymi Fouchier się konsultował, mogą wystarczyć, by doszło do powielenia wirusa przez jakiegoś nieodpowiedzialnego, szalonego lub zdesperowanego człowieka.

Bardzo trudno przewidzieć jakie skutki mógłby nieść za sobą atak bioterrostyczny z wykorzystaniem tego wirusa. Jego główną „zaletą” z punktu widzenia bioterrorystów jest to, że rozprzestrzenia się drogą wziewną i łatwo przenosi się z jednego organizmu na drugi - w tym wypadku możemy więc założyć, że jeden człowiek będzie szybko zarażał kolejnych ludzi. Jako że zgodnie z podanymi informacjami stworzenie wirusa nie wymaga bardzo specjalistycznego sprzętu, koszty wyprodukowania takiej broni nie są duże, a co za tym idzie, niemal każda organizacja terrorystyczna na świecie mogłaby sobie na taką operację pozwolić.
</DIV></DIV></DIV></DIV></DIV></DIV></DIV></BODY></HTML>