<HTML xmlns:OG="http://opengraphprotocol.org/schema/" xmlns:FB="http://www.facebook.com/2008/fbml">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY itemscope="" itemtype="http://schema.org/Article"><DIV id="mainColumn"><DIV id="contentBox"><DIV id="col1"><DIV id="col10"><DIV id="story" class="componentBox" style="overflow: visible;"><H1 itemprop="name" class="articleTitle">Ptasia grypa. Albo cenzura, albo terror</H1><DIV class="authordate"><SPAN class="author">
				bbc, Piotr Kościelniak</SPAN><SPAN class="date">21-12-2011, ostatnia aktualizacja 21-12-2011 15:27</SPAN></DIV><DIV class="storyContent"><DIV class="articleLeftBox"><DIV class="seealso"><DIV class="more"><A href="/galeria/9138,776848.html">+ Zobacz więcej zdjęć</A></DIV></DIV></DIV><P class="lead" itemprop="description">Naukowcy powinni wstrzymać się z publikowaniem informacji o zjadliwych szczepach grypy, bo mogą na tym skorzystać terroryści</P><P>Tak  przynajmniej chce amerykańska National Science Advisory Board for  Biosecurity (NSABB), która zarekomendowała dwóm najpoważniejszym pismom  naukowym na świecie - „Science&quot; i „Nature&quot; wycięcie z tekstów badaczy kluczowych fragmentów. Oficjalnie uzasadnienie dla  cenzury - te informacje mogą posłużyć wrogim siłom do stworzenia  niebezpiecznych szczepów ptasiej grypy i zaatakowanie USA. Naukowcy i  szefowie pism zaprotestowali.</P><P>NSABB to  rada gromadząca kilkudziesięciu naukowców z agend rządowych i spoza nich  powołana do życia w 2001 roku po próbach ataku wąglikiem. Rekomendacja  wycofania z druku najważniejszych fragmentów materiałów o zjadliwych szczepach ptasiej grypy jest jednak nawet dla  NSABB rzeczą bez precedensu. Chodzi o taką mutację wirusa, która  umożliwia mu łatwiejsze przenoszenie się między fretkami. Zdaniem  amerykańskich ekspertów rządowych ta wiedza może pomóc w przygotowaniu wirusa ptasiej grypy skrajnie niebezpiecznego dla  człowieka. I ta wiedza musi pozostać tajemnicą. Mogą mieć do niej  ewentualnie dostęp wybrani naukowcy, ale dopiero po ich uwierzytelnieniu  i zaakceptowaniu.</P><P>System  pozwalający na uwierzytelnianie naukowców jest dopiero przygotowywany -  przyznał Anthony Fauci z National Institutes of Health. Ale jeszcze go  nie ma.</P><P>Jeden z  naukowców pracujących nad ptasią grypą - światowej sławy wirusolog dr  Albert Osterhaus z Uniwersytetu Erazma w Rotterdamie - już zapowiedział,  że „kompletnie nie zgadza się&quot; z propozycją NSABB. Zażądał od „Science&quot; prawa do opisania sprawy w specjalnym  artykule, w którym wyjaśniłby również „ugięcie się&quot; przed amerykańską  agencją. Drugi zespół - z Uniwersytetu Wisconsin - przeredagował swoją  publikację dla magazynu „Nature&quot;.</P><P>Również  redaktorzy pism naukowcy nie pozostali obojętni wobec próby cenzury prac  naukowych. „Wielu badaczy zajmujących się grypą w dobrej wierze ma  prawo dostępu do szczegółów tych eksperymentów aby chronić społeczeństwo. Zwłaszcza jeśli pracują nad zbliżonymi  szczepami ptasiej grypy&quot; - uważa Bruce Alberts, redaktor naczelny  „Science&quot;. Jednak pismo przychyli się do rekomendacji NSABB o ile  agencja przedstawi wiarygodny plan przekazania ocenzurowanych informacji zweryfikowanym naukowcom.</P><P>Podobnie  zamierza zrobić „Nature&quot;. „Dla zdrowia publicznego niezwykle ważne jest,  by naukowcy mieli pełny dostęp do wszystkich danych dotyczących wirusów  grypy&quot; - podkreśla dr Philip Campbell z „Nature&quot;.</P><P>NSABB nie dysponuje jednak żadnymi środkami mogącymi uniemożliwić publikację materiałów poświęconych ptasiej grypie.</P></DIV></DIV></DIV></DIV></DIV></DIV></BODY></HTML>