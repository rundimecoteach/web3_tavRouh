<HTML>
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV style="width: 980px; margin-left: auto; margin-right: auto"><DIV id="contentDivMainColumnTotalWidth"><DIV id="wide_4_5_section"><DIV align="center" class="title1">Κέρδισαν μια πρώτη νίκη</DIV><DIV align="center" class="ltitle"><P>Ο ενωμένος και αποφασιστικός αγώνας υποχρέωσε την εργοδοσία να υποχωρήσει</P></DIV><DIV class="story_body"><P>Μία πρώτη σημαντική νίκη κέρδισαν οι <B>εργαζόμενοι δημοσιογράφοι, διοικητικοί υπάλληλοι και τεχνικοί στην οικονομική εφημερίδα «Κέρδος»</B>. Οι εργαζόμενοι με την ενότητα, την αποφασιστικότητα και την αλληλεγγύη που επέδειξαν απέναντι στα σχέδια της εργοδοσίας, την υποχρέωσαν να ανακαλέσει χτες την απόλυση του δημοσιογράφου, στην οποία είχε προβεί την περασμένη βδομάδα, να «παγώσει» την επιβολή των ατομικών συμβάσεων εργασίας με μειώσεις στους μισθούς κατά 20% καθώς και να εξοφλήσει τα δεδουλευμένα που οφείλει μέχρι τέλος του μήνα. Στους εργαζόμενους οφείλονται δεδουλευμένα από το Νοέμβρη.</P><P>Οι εργαζόμενοι της εφημερίδας «Κέρδος» από την πρώτη στιγμή (στα μέσα του Νοέμβρη), που η εργοδοσία προσπάθησε να επιβάλλει τις ατομικές συμβάσεις εργασίας με ισχύ τριών χρόνων, δήλωσαν κατηγορηματικά ότι δεν πρόκειται να δεχτούν να τις υπογράψουν και ότι απαιτούν την εφαρμογή των Συλλογικών Συμβάσεων Εργασίας, θέση την οποία επαναλάμβαναν τόσο σε κάθε συνέλευσή τους όσο και σε κάθε προσωπική κλήση της εργοδοσίας.</P><P>Παράλληλα, δήλωναν την απόφασή τους ότι δεν πρόκειται να καμφθεί η αγωνιστική διάθεσή τους, καθώς και ότι είναι διατεθειμένοι να προχωρήσουν άμεσα σε κινητοποιήσεις στην περίπτωση που εργαζόμενος απολυθεί επειδή αρνείται να υπογράψει την ατομική σύμβαση εργασίας. Την απόφασή τους αυτή την έκαναν στην πορεία πράξη όταν η εργοδοσία σε μία προσπάθεια εκφοβισμού και τρομοκρατίας προχώρησε στην πρώτη απόλυση δημοσιογράφου, ενώ απειλούσε ότι θα ακολουθήσουν και άλλες. Να σημειωθεί ότι οι δημοσιογράφοι, διοικητικοί υπάλληλοι και τεχνικοί της εφημερίδας από την περασμένη Πέμπτη μέχρι και χτες πραγματοποιούσαν 24ωρες απεργίες.</P><UL><LI>Σε <B>48ωρη απεργία</B> προχωρούν από <B>αύριο Πέμπτη</B> στις 6 το πρωί οι εργαζόμενοι δημοσιογράφοι, διοικητικοί υπάλληλοι και τεχνικοί στην <B>εφημερίδα «Ελευθεροτυπία»,</B> με απόφαση των ΔΣ της ΕΣΗΕΑ, της ΕΠΗΕΑ, της ΕΤΗΠΤΑ, της Πανελλαδικής Ενωσης Λιθογράφων, της ΕΣΠΗΤ, της Ενωσης Φωτορεπόρτερ Ελλάδος και της Ενωσης Προσωπικού Πρακτορείων Εφημερίδων Αθηνών. Οι εργαζόμενοι της εφημερίδας διεκδικούν την καταβολή δεδουλευμένων για τους μήνες Αύγουστο, Σεπτέμβρη, Οκτώβρη και Νοέμβρη. Την ίδια στιγμή, η καταβολή του δώρου Χριστουγέννων βρίσκεται στον «αέρα», αφού όπως υποστήριξε η νομική εκπρόσωπος της «Χ.Κ. Τεγόπουλος» κατά την χτεσινή συζήτηση στην επιτροπή συμφιλίωσης του υπουργείου Εργασίας, η εταιρεία έχει εξασφαλίσει μέχρι σήμερα το ποσό του 1 εκατομμυρίου ευρώ, ενώ υπολείπονται ακόμη περίπου 400.000 ευρώ για την πλήρη εξόφλησή του.</LI></UL></DIV><UL style="clear: both; list-style: none; text-align: right"><A href="http://www.rizospastis.gr/wwwengine/story.do?id=6607405" target="_blank"><SPAN class="icon_story_link" title="Μόνιμος σύνδεσμος δημοσιεύματος" style="width:16px;height:13px;cursor:pointer"> </SPAN></A><A href="moreLikeThis.do?storyId=6607405&amp;publDate=21/12/2011&amp;id=13821"><SPAN class="icon_story_more" title="Περισσότερα σαν αυτό" style="width:16px;height:13px;cursor:pointer"> </SPAN></A><A href="relay.do?page=mailStory&amp;id=6607405&amp;publDate=21/12/2011" target="_blank"><SPAN class="icon_story_mail" title="Ταχυδρόμηση δημοσιεύματος" style="width:16px;height:13px;cursor:pointer"> </SPAN></A><A href="storyPlain.do?id=6607405&amp;action=print" target="_blank"><SPAN class="icon_story_print" title="Εκτύπωση δημοσιεύματος" style="width:16px;height:13px;cursor:pointer"> </SPAN></A></UL></DIV></DIV></DIV></BODY></HTML>