<HTML xmlns="http://www.w3.org/1999/xhtml" xml:lang="pl" lang="pl">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY id="page_default"><DIV id="content-all"><DIV id="content-main"><DIV id="path"><SPAN class="path-item-pref">Tutaj jesteś:</SPAN><A href="/" class="path-item-home" title="Wprost.pl - Strona główna">Strona główna</A><SPAN class="path-item-sep">|</SPAN><A href="http://www.wprost.pl/aktualnosci/" class="path-item">Aktualności</A><SPAN class="path-item-arrow"> </SPAN><A href="http://www.wprost.pl/prasa/" class="path-item">Przegląd prasy</A><SPAN class="path-item-arrow"> </SPAN><SPAN class="path-item">Banki reklamowały się za miliard złotych</SPAN></DIV><DIV id="left-column"><H2 class="art-title">Banki reklamowały się za miliard złotych</H2><DIV class="art-date"><A href="/newsroom/2012-01-04/kalendarium.html" title="czytaj więcej wiadomości WPROST z dnia 2012-01-04">2012-01-04 05:23</A></DIV><DIV class="art-lead">
        Od stycznia do listopada 2011 roku banki wydały na spoty w telewizji, radiu, prasie, w kinie i plakaty na billboardach 1,2 mld zł - wynika z badań firmy Kantar Media monitorującej rynek bankowy. To znacznie więcej niż w analogicznym okresie roku poprzedniego, kiedy było to 860 mln zł - zauważa &quot;Puls Biznesu&quot;.    </DIV><DIV class="art-content">Największym reklamodawcą był bank PKO BP, który wydał na taką promocję swojej działalności 
132 mln zł, czyli 2,5 razy więcej niż rok wcześniej. BZ WBK z budżetem reklamowym w wysokości 
91 mln zł zajmuje w tym rankingu
drugie miejsce (55 mln zł w 2010 r.). Znajdujący się na trzeciej pozycji Noble Getin wydał na 
reklamę 71 mln zł (nie notowany w rankingu w 2010 r.), czwarty ING Bank 
Śląski - 64 mln zł (podobnie jak rok
wcześniej), a piąty Millenium - 61 mln zł (78 mln zł w 2010 r.).
<P>Najgłośniejsze były kampanie rachunków, ale najwięcej pieniędzy poszło na promocje kredytów. Zdaniem cytowanych
przez gazetę ekspertów, w 2012 roku promowane będą pożyczki i depozyty.
</P></DIV></DIV></DIV></DIV></BODY></HTML>