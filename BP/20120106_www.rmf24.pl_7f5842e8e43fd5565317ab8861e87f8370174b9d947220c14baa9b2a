<HTML xmlns="http://www.w3.org/1999/xhtml" xmlns:FB="http://ogp.me/ns/fb#">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY class="sectionFacts pageArticleSingle sectionFacts pageArticleSingle" id="top"><DIV class="area"><DIV class="page"><DIV id="content" class="pageMain main"><DIV class="mainContent"><DIV class="box commonWrapper articleSingleWrapper" id="commonWrapper2"><DIV class="boxBody"><DIV class="boxList"><UL><LI><DIV class="box articleSingle print" id="articleSingle1"><DIV class="boxHeader"><H1>Kolejny bubel w związku z refundacją leków. Tym razem chodzi o numerację recept</H1></DIV><DIV class="boxBody"><DIV class="details"><SPAN class="i1 ilast date">
					Środa, 4 stycznia 2012 (20:09)									</SPAN></DIV><DIV class="lead textContent"><P><STRONG>NFZ uspokaja po interwencji RMF FM w sprawie bubla z numeracją recept - kolejnej skandalicznej wady pogłębiającej lekowy chaos po Nowym Roku. Fundusz zdecydował, że druki z 20 cyfrowym numerem są ważne, mimo że nowe przepisy nakazują, by numer tych druków miał 22 cyfry.</STRONG></P></DIV><DIV class="text textContent"><DIV class="embed embedRight articleEmbedArticleFull"><DIV class="boxHeader"><H2><A href="http://www.rmf24.pl/fakty/polska/news-tusk-chce-latac-rozporzadzeniami-chory-system-refundacji-lek,nId,425131">Tusk chce łatać rozporządzeniami chory system refundacji leków</A></H2></DIV><DIV class="boxBody"><DIV class="textContent lead"><P>Trzy godziny trwało spotkanie premiera z lekarzami prowadzącymi protest pieczątkowy. Medycy domagają się nowelizacji ustawy refundacyjnej. Według premiera, najbardziej istotne zapisy są &quot;nie do ruszenia&quot;, ale możliwe są &quot;poprawki&quot;. Szef rządu chce je wprowadzać za pomocą rozporządzeń.                <A href="http://www.rmf24.pl/fakty/polska/news-tusk-chce-latac-rozporzadzeniami-chory-system-refundacji-lek,nId,425131" class="seeMore">czytaj więcej</A></P></DIV></DIV></DIV><P>Wszystko przez to, że nowe przepisy są wprowadzane na wariackich papierach, w ostatniej chwili. Ministerstwo Zdrowia opublikowało rozporządzenie o receptach ledwie kilka dni temu. NFZ nie dość, że nie zdążył do go wdrożyć, to nawet nie zdążył zinterpretować. Urzędnicy dziś w obecności dziennikarki RMF FM naradzali się, jak rozumieć paragrafy. </P><P>W końcu ustalili, że na razie, dopóki nie będzie nowego systemu informatycznego, numery zostają jak są, a lekarze nie powinni ich zmieniać. A co jeśli już to zrobili? W końcu ustawa obowiązuje od czterech dni. <I>Nie powinni rzeczywiście tego robić. Natomiast jeśli rzeczywiście sytuacja taka się zdarzyła, recepta taka w aptece mimo wszystko powinna zostać zrealizowana</I> - mówi Norbert Tyszka z Funduszu.</P><P>To kolejna łata, której można było uniknąć. W RMF FM już w październiku alarmowaliśmy, że NFZ nie zdąży na czas przygotować systemu informatycznego, ale rząd postanowił sprawdzić to w praktyce.    </P><DIV class="embed embedAd" id="adReactangle_no1"><DIV class="boxHeader"><H3>Reklama</H3></DIV></DIV><P>Główny problem, jeśli chodzi o recepty, dotyczy wypisywania na nich poziomu refundacji przez lekarzy. Medycy z OZZL i Porozumienia Zielonogórskiego w proteście przeciwko przepisom refundacyjnym, które - ich zdaniem - są zbyt restrykcyjne i nakładają na medyków biurokratyczne obowiązki, od Nowego Roku nie określają na receptach poziomu refundacji leku i stawiają pieczątkę: &quot;Refundacja do decyzji NFZ&quot;. Część pacjentów pomimo posiadanego prawa do wykupienia leków ze zniżką musi płacić za nie więcej. </P><P>Protest pieczątkowy oficjalnie poparło kilkanaście Okręgowych Izb Lekarskich; nieoficjalnie prawie wszystkie. NRL decyzję w tej sprawie ma podjąć w najbliższych dniach. </P><P>W środę premier <A class="textLink" href="http://www.interia.pl/informacje-donald-tusk,93194" title="Donald Tusk" target="_blank">Donald Tusk</A> spotkał się z przedstawicielami protestujących lekarzy.  Według premiera, istota ustawy jest nie do ruszenia, ale możliwe są poprawki.</P></DIV><DIV class="category"><H3><SPAN class="label">Artykuł pochodzi z kategorii:</SPAN><SPAN class="value">Polska</SPAN></H3></DIV></DIV></DIV></LI></UL></DIV></DIV></DIV></DIV></DIV></DIV></DIV></BODY></HTML>