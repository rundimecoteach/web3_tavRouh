<HTML xmlns="http://www.w3.org/1999/xhtml" xmlns:OG="http://ogp.me/ns#" xmlns:FB="http://www.facebook.com/2008/fbml">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV id="body"><DIV id="main_content"><DIV id="content"><DIV class="lft1"><DIV id="article"><DIV class="author"><A href="/publikacje;-;sylwia;mikolajczak,zrodlo,551.html"><I>Sylwia Mikołajczak</I></A></DIV><H1>Urlop macierzyński i ojcowski w 2012 roku</H1><DIV class="content"><SPAN id="adkontekst_intertext"><DIV class="txt"><P><STRONG>Początek 2012 roku przyniósł nowe przepisy w zakresie kodeksu pracy. Od 1 stycznia każda mama będzie mogła dłużej przebywać ze swoją pociechą, gdyż wydłużone zostanie prawo do dodatkowego urlopu macierzyńskiego.</STRONG></P><P>
	Urlop macierzyński dzieli się na <SPAN style="color: rgb(32, 101, 155);"><STRONG>urlop podstawowy</STRONG></SPAN> i <SPAN style="color: rgb(32, 101, 155);"><STRONG>urlop dodatkowy</STRONG></SPAN>. Podstawowy urlop macierzyński wynosi <SPAN style="color: rgb(32, 101, 155);"><STRONG>20 tygodni</STRONG></SPAN> po urodzeniu jednego dziecka, 31 tygodni po urodzeniu bliźniąt. Po urodzeniu każdego kolejnego dziecka urlop ten przedłuża się o kolejne 2 tygodnie, do 37 tygodni po urodzeniu pięciorga lub więcej dzieci.</P><P>
	Przebywać na urlopie macierzyńskim, a raczej ojcowskim, może również tata dziecka, niemniej jednak muszą być spełnione określone warunki:</P><UL><LI>
		matka musi mieć prawo do urlopu macierzyńskiego, jeśli nie jest zatrudniona na podstawie umowy o pracę i nie przysługuje jej urlop macierzyński, to również ojciec dziecka nie będzie mógł skorzystać z urlopu macierzyńskiego po matce dziecka</LI><LI>
		matka musi przebywać na urlopie macierzyńskim minimum 14 tygodni, wówczas może zrezygnować z przysługującej jej dalszej części urlopu na rzecz ojca dziecka</LI></UL><P>
	Od 1 stycznia 2012 roku wydłużone zostały urlopy <SPAN style="color: rgb(32, 101, 155);"><STRONG>dodatkowe macierzyńskie i ojcowskie</STRONG></SPAN>. Obecnie wymiar macierzyńskiego wynosi <SPAN style="color: rgb(32, 101, 155);"><STRONG>4 tygodnie</STRONG></SPAN> (do końca 2011 roku wynosił 2 tygodnie) przy urodzeniu jednego dziecka i 6 tygodni przy urodzeniu dwójki lub więcej (dotychczas przysługiwały 4 tygodnie). Dodatkowy urlop ojcowski natomiast przedłużony został o tydzień i wynosi teraz <SPAN style="color: rgb(32, 101, 155);"><STRONG>2 tygodnie</STRONG></SPAN>.</P><P>
	Dzień porodu automatycznie rozpoczyna urlop macierzyński podstawowy. W przypadku chęci wystąpienia o urlop dodatkowy, rodzic musi złożyć odpowiedni wniosek do pracodawcy, nie później niż na 7 dni przed zakończeniem urlopu podstawowego.</P><P>
	Przypomnijmy, że prawo do urlopu macierzyńskiego przysługuje każdej osobie, która w trakcie trwania stosunku pracy urodziła dziecko. Z prawa do urlopu macierzyńskiego nie mogą jednak korzystać osoby zatrudnione na podstawie umowy o dzieło czy umowy zlecenia.</P></DIV></SPAN></DIV></DIV><DIV id="article_tools"><DIV id="article_rate"><DIV itemscope="" itemtype="http://data-vocabulary.org/Review-aggregate"><DIV class="ttl">OCEŃ</DIV></DIV></DIV></DIV></DIV></DIV></DIV></DIV></BODY></HTML>