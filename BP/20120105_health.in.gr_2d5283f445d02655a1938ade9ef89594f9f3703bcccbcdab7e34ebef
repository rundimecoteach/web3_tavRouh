<HTML xmlns="http://www.w3.org/1999/xhtml" xml:lang="el">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV id="main-holder"><DIV id="main" class="clearfix"><DIV id="in-agritourism-column-main"><DIV id="in-agritourism-main"><DIV id="in-agritourism-article"><DIV class="article-tools-hor"><UL class="tools-sec"><LI class="last"><A title="Αποστολή συνδέσμου του άρθρου με e-mail" href="mailto:?subject=In.gr:%CE%9A%CE%AC%CE%BD%CE%BD%CE%B1%CE%B2%CE%B7: %CE%A0%CF%81%CE%BF%CE%BA%CE%B1%CE%BB%CE%B5%CE%AF %CF%88%CF%8D%CF%87%CF%89%CF%83%CE%B7, %CF%8C%CF%87%CE%B9 %CF%8C%CE%BC%CF%89%CF%82 %CE%BA%CE%B1%CE%B9 %CE%B1%CF%80%CF%8E%CE%BB%CE%B5%CE%B9%CE%B1 %CE%BC%CE%BD%CE%AE%CE%BC%CE%B7%CF%82&amp;body=http://health.in.gr/news/scienceprogress/article/?aid=1231144466" class="rel-icon-mail DialogLink m_News-ArticleView ct_15"><SPAN class="label label-narrow" style="display: none; z-index: 0;"><SPAN class="label-main">Αποστολή</SPAN><SPAN class="label-bottom"> </SPAN></SPAN></A></LI></UL></DIV><DIV class="rel-location"><STRONG>Λονδίνο, Ηνωμένο Βασίλειο</STRONG></DIV><DIV id="intext_content_tag"><DIV style="text-align: justify;">Η ινδική κάνναβη είναι πιθανό να οδηγήσει στην εκδήλωση συμπτωμάτων <STRONG>ψύχωσης</STRONG>, αλλά δεν ευθύνεται για τη σταδιακή <STRONG>απώλεια μνήμης</STRONG>, σύμφωνα με δύο νέες βρετανικές έρευνες, που για μια ακόμη φορά εμφανίζουν μια μάλλον αμφιλεγόμενη εικόνα για το πιο διαδεδομένο ναρκωτικό.  
Η πρώτη μελέτη, με επικεφαλής τον Δρ Σάγκνικ Μπατατσάρια του <STRONG><A href="http://www.kcl.ac.uk/index.aspx">Βασιλικού Κολεγίου του Λονδίνου</A></STRONG>, η οποία δημοσιεύτηκε στο επιστημονικό έντυπο <STRONG><A href="http://archpsyc.ama-assn.org/">Archives of General Psychiatry</A></STRONG>, κατέληξε στο συμπέρασμα ότι η ινδική κάνναβη περιέχει δύο χημικές ουσίες που προκαλούν αντίθετα αποτελέσματα στον εγκέφαλο. Από τη μια, η τετραϋδροκανναβινόλη μπορεί να προκαλέσει την εμφάνιση συμπτωμάτων ψύχωσης σε υγιή άτομα ή να επιδεινώσει ήδη προϋπάρχοντα τέτοιου είδους συμπτώματα σε ασθενείς. Από την άλλη, η κάνναβη περιέχει την κανναβιδιόλη που μπορεί να καταπολεμήσει τα προαναφερόμενα συμπτώματα. 
Η έρευνα είναι η πρώτη που χρησιμοποίησε απεικονίσεις περιοχών του εγκεφάλου --μέσω μαγνητικής λειτουργικής απεικόνισης (fMRI)- σε χρήστες κάνναβης για να δείξει ότι η αιτία που πιθανώς εμφανίζονται ψυχωτικά συμπτώματα, είναι πως η τετραϋδροκανναβινόλη «μπερδεύει» την ικανότητα του εγκεφάλου να διακρίνει ανάμεσα σε ερεθίσματα που είναι σημαντικά και σε όσα δεν είναι. Η συγκεκριμένη ουσία φαίνεται να μεταβάλει το επίπεδο της ντοπαμίνης.
Προηγούμενες έρευνες έχουν συσχετίσει την μακρόχρονη χρήση ινδικής κάνναβης με αυξημένο κίνδυνο σχιζοφρένειας. Από την άλλη όμως, όπως επίσης είχαν διαπιστώσει προηγούμενες μελέτες, η νέα έρευνα βρήκε ενδείξεις ότι, χάρη στην κανναβιδιόλη, η κάνναβη μπορεί να δράσει και ως αντιψυχωτικό, μειώνοντας πιθανώς τα σχετικά συμπτώματα. <STRONG>Κάνναβη και μνήμη</STRONG>
Η δεύτερη έρευνα, με επικεφαλής τον Αλεξ Ντρέγκαν, της Ιατρικής Σχολής του <STRONG><A href="http://www.kcl.ac.uk/index.aspx">Βασιλικού Κολεγίου του Λονδίνου</A></STRONG>, η οποία δημοσιεύτηκε στο επιστημονικό έντυπο <STRONG><A href="http://aje.oxfordjournals.org/">American Journal of Epidemiology</A></STRONG>, κατέληξε στο συμπέρασμα ότι οι μεσήλικες που βλέπουν τη μνήμη τους να εξασθενεί, δεν πρέπει να το αποδίδουν στην κατά καιρούς χρήση ινδικής κάνναβης. Από την άλλη όμως, οι ειδικοί προειδοποιούν ότι η παρατεταμένη χρήση του συγκεκριμένου ναρκωτικού μπορεί να προκαλέσει βλάβες στις νοητικές λειτουργίες. 
Οι ερευνητές εξέτασαν τις νοητικές λειτουργίες και τη μνήμη σχεδόν 9.000 ατόμων με ηλικία περίπου 50 ετών και διαπίστωσαν ότι όσοι είχαν κάνει μέχρι πρόσφατα χρήση «μαλακών» ναρκωτικών, όπως η ινδική κάνναβη, τα κατάφερναν εξίσου καλά- ή και ελαφρώς καλύτερα- σε σχέση με τους συνομηλίκους τους που ποτέ δεν είχαν καπνίσει τέτοιες ουσίες.  
Η έρευνα δείχνει ότι η χρήση ναρκωτικών ουσιών στο παρελθόν ή και στο παρόν δεν σχετίζεται κατ' ανάγκη με μειωμένες νοητικές λειτουργίες στην αρχή της μέσης ηλικίας, όπως δήλωσε ο υπεύθυνος της έρευνας, διευκρίνισε όμως δεν ισχύει το ίδιο για όσους κάνουν εντατική χρήση ναρκωτικών για μεγάλο χρονικό διάστημα.   </DIV></DIV><P class="credits">health.in.gr, ΑΠΕ</P></DIV></DIV></DIV></DIV></DIV></BODY></HTML>