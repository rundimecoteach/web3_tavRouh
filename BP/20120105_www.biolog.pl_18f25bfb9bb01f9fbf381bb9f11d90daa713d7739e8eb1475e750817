<HTML xmlns="http://www.w3.org/1999/xhtml" xml:lang="en" lang="en">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV id="container"><DIV id="main"><P class="timestamp">2011-12-22 22:43:10   <B><A href="http://www.biolog.pl/tematy-15.html" name="Medycyna" title="Medycyna">Medycyna</A></B></P><P>
	Brytyjscy naukowcy z University of London, analizując 25 wcześniejszych prac wykazali, że ospa wietrzna rzadziej występuje w rejonach, o wysokim natężeniu promieniowania UV - zwłaszcza w krajach tropikalnych. Światło słoneczne może unieszkodliwiać wirusy na skórze, utrudniając przenoszenie się choroby. Być może dlatego w klimacie umiarkowanym ospa wietrzna jest częstsza zimą, gdy brakuje słońca.</P><P>
	Inni eksperci twierdzą, że w grę mogą wchodzić także inne czynniki, na przykład temperatura, wilgotność, a nawet warunki życiowe.
	Wirus ospy wietrznej, powodujący także półpasiec, jest bardzo zaraźliwy. Może się przenosić dzięki kaszlowi i kichaniu, choć najważniejszym sposobem zarażenia jest bezpośredni kontakt z wysypką.</P></DIV></DIV></BODY></HTML>