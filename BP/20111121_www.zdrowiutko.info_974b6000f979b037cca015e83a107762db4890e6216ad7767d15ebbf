<HTML xmlns="http://www.w3.org/1999/xhtml">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV id="page"><DIV id="content"><DIV class="post" id="post-1302"><DIV class="entry"><P style="text-align: justify;"><STRONG>Jędrne, sprężyste, kształtne</STRONG> – o takich piersiach marzy zapewne każda kobieta. Aby jednak osiągnąć taki <STRONG>efekt</STRONG>, trzeba na niego <STRONG>zapracować</STRONG>. Jak tego dokonać, radzą <STRONG>specjalistki</STRONG> z różnych dziedzin.</P><P style="text-align: justify;"><SPAN style="font-size: medium;"><SPAN style="color: #339966;"><SPAN style="color: #008000;"><STRONG><EM>Specjalista dermatolog, </EM></STRONG><EM><SPAN style="color: #000000;">z Centrum Medycznego ENEL -MED</SPAN></EM></SPAN></SPAN><SPAN style="color: #000000;"><EM>:</EM></SPAN></SPAN></P><P style="text-align: justify;">Na piękno kobiecych piersi składają się jędrność, elastyczność i sprężystość ich skóry. Z wiekiem <STRONG>grozi im opadnięcie</STRONG> związane z mniejszą ilością tkanki tłuszczowej i zanikiem gruczołu piersiowego. Może być ono także następstwem nagłego schudnięcia, nadmiernego opalania lub spadku ilości estrogenów.</P><P style="text-align: justify;">Zmniejszone wydzielanie łoju w skórze tej okolicy może nasilać jej wiotczenie. Problemem estetycznym stają się też rozstępy (po ciąży lub szybkim przybraniu na wadze).</P><P style="text-align: justify;"><STRONG>Skóra piersi jest delikatna</STRONG> i wymaga szczególnej pielęgnacji. Stosowane zabiegi i kosmetyki mają prawidłowo ją nawilżyć, poprawić jędrność i sprężystość, a nawet podnosić i napinać. Podczas nakładania kremu <STRONG>zaleca się masaż piersi</STRONG>, od dołu do góry lub ruchami okrężnymi.</P><P style="text-align: justify;">W gabinecie lekarskim można skorzystać z najnowocześniejszych zabiegów: mezoterapii (ostrzykiwania) kwasem hialuronowym w celu nawilżenia i napięcia skóry lub zabiegu Macrolane (podawania usieciowanego kwasu hialuronowego w celu ujędrnienia i poprawy kształtu piersi).</P><P style="text-align: justify;"><STRONG>Pamiętajmy</STRONG> też o <STRONG>prawidłowej postawie</STRONG> oraz <STRONG>ćwiczeniach</STRONG> wzmacniających mięśnie pleców i klatki piersiowej. <STRONG>Ważna rola przypada biustonoszom</STRONG>, które należy dopasować do kształtu i wielkości piersi.</P><P style="text-align: justify;"><SPAN style="font-size: medium;"><SPAN style="color: #339966;"><SPAN style="color: #008000;"><STRONG><EM>Biochemik – kosmetolog, </EM></STRONG><EM><SPAN style="color: #000000;">z Laboratorium Kosmetyków Farmona</SPAN></EM></SPAN></SPAN><SPAN style="color: #000000;"><EM>:</EM></SPAN></SPAN></P><P style="text-align: justify;"><STRONG>Skóra piersi szybko traci jędrność i elastyczność</STRONG>. Aby jak najdłużej zachować jej ładny wygląd, trzeba zastosować specjalną pielęgnację i poświęcić trochę czasu.</P><P style="text-align: justify;"><STRONG>Pielęgnację piersi</STRONG> zacznijmy od <STRONG>peelingu</STRONG>, najlepiej preparatem w postaci delikatnego żelu lub wykonywanego szorstką rękawicą, i naprzemiennego prysznica zimno-ciepłego. Po kąpieli wmasujmy okrężnymi ruchami balsam nawilżający, poczynając od pachy, a kończąc na dekolcie.</P><P style="text-align: justify;">Omijajmy wrażliwe brodawki. <STRONG>Warto stosować specjalne preparaty do pielęgnacji biustu </STRONG>z odpowiednimi substancjami aktywnymi. Są to przede wszystkim ekstrakty roślinne, np. ekstrakt z Kigelia africana (drzewa kiełbasianego) poprawia wygląd biustu dzięki saponinom sterydowym, które wykazują aktywność estrogeno-podobną.</P><P style="text-align: justify;"><EM>Centella asiatica</EM> (wąkrotka azjatycka) dzięki aktywnym trójterpenom i saponinom stymuluje syntezę kolagenu i kwasu hialuronowego, poprawiając sprężystość i nawilżenie skóry, oraz przeciwdziała powstawaniu rozstępów.</P><P style="text-align: justify;">Inne substancje działające korzystnie to: przyswajalny krzem przyspieszający odnowę tkanki łącznej i zapobiegający degradacji białka elastyny, kwas hialuronowy, białka jedwabiu lub kolagenu, które regenerują i nawilżają skórę biustu.</P><P style="text-align: justify;"><SPAN style="font-size: medium;"><SPAN style="color: #339966;"><SPAN style="color: #008000;"><STRONG><EM>Trener, </EM></STRONG><EM><SPAN style="color: #000000;">z Laboratorium Kosmetycznego Dr Irena Eris:</SPAN></EM></SPAN></SPAN></SPAN></P><P style="text-align: justify;">Biust kobiet dojrzałych <STRONG>wymaga pielęgnacji kosmetykami</STRONG> o właściwościach <STRONG>ujędrniających</STRONG> i silnie <STRONG>regenerujących</STRONG>. Jednak samo wmasowanie kosmetyku to za mało. Warto skorzystać z możliwości, jaką dają profesjonalne zabiegi pielęgnacyjne w gabinecie kosmetycznym.</P><P style="text-align: justify;">Zabieg Mineralny Koktajl (Kosmetyczny Instytut Dr Irena Eris) wyraźnie poprawia kondycję skóry biustu i dekoltu. Dostarcza jej niezbędnych składników regenerujących i poprawiających wygląd biustu. Podczas zabiegu wykonywany jest peeling, nakładana aktywna ampułka, a intensywny masaż pobudza skórę do regeneracji.</P><P style="text-align: justify;">Głównym elementem zabiegu jest <STRONG>maska torfowa</STRONG>, która <STRONG>dostarcza skórze aminokwasy</STRONG> oraz całe bogactwo makro- i mikroelementów, tj. potas, sód, wapń, <A href="http://magnez.zdrowiutko.info/" class="kblinker" title="More about magnez »">magnez</A>, miedź itp. Maska powoduje pobudzenie przemiany materii komórkowej oraz zwiększenie efektu modelującego.</P><P style="text-align: justify;">Dla utrwalenia efektów wygładzenia i ujędrnienia zaleca się serię 4-6 zabiegów. Po zabiegu kosmetyczka zaproponuje odpowiednio dobraną pielęgnację, np. kosmetykami Prosystem Home Care.</P><P style="text-align: justify;">Warto też polecić ruch, szczególnie rekreacyjne pływanie. Wzmacnia ono mięśnie i ujędrnia piersi, dzięki czemu biust zyskuje na atrakcyjności</P></DIV></DIV></DIV></DIV></BODY></HTML>