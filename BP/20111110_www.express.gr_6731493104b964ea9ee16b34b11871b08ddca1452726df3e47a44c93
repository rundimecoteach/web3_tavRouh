<HTML>
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY style="background-image: url('siteimg/BG.gif')" onload="showPanel2(document.getElementById('tap3'), 'panel3'); showPanel3(document.getElementById('bap3'), 'pan1');"><DIV align="center"><DIV align="center"><SPAN class="pathway">   Έρευνα της Εθνικής Σχολής Δημόσιας Υγείας για κόστος θεραπείας του διαβήτη  </SPAN><TABLE border="0" width="100%" id="table41" cellspacing="0" cellpadding="0"><TBODY><TR><TD align="left" class="contentheading" width="100%" style="">
				Έρευνα της Εθνικής Σχολής Δημόσιας Υγείας για κόστος θεραπείας του διαβήτη 								</TD></TR></TBODY></TABLE><TABLE class="contentpaneopen"><TBODY><TR><TD class="date" align="left" align="left" colspan="2" valign="top"><SPAN class="createdate">
			 Πηγή: <A class="external" href="http://www.express.gr">Express.gr</A><FONT class="createdate"> 10/11/11-18:21</FONT></SPAN></TD></TR><TR><TD id="resize" class="size5" align="left" valign="top" colspan="2">

Μεγαλύτερη πιθανότητα να μη συμμορφώνονται με τη θεραπεία, να 
παρουσιάζουν επιπλοκές και να «κοστίζουν» στο κράτος πολύ περισσότερα 
χρήματα, έχουν οι διαβητικοί, μη ινσουλινοεξαρτώμενοι ασθενείς, για τη 
θεραπεία της χρόνιας νόσου των οποίων η πολιτεία δεν καλύπτει το 100% 
της δαπάνης.     
Αυτό δείχνει έρευνα, που εκπονήθηκε από ειδικούς της Εθνικής Σχολής 
Δημόσιας Υγείας και παρουσιασθηκε από τον επιστημονικό συνεργάτη της 
της, Κ. Αθανασάκη.   
Σύμφωνα με τα συμπεράσματα της μελέτης, η 100% κάλυψη του κόστους της 
παρακολούθησης και θεραπείας της νόσου, προσφέρει μεγάλο κέρδος στο 
κράτος, καθώς για κάθε 1 ευρώ, που δίνει, κερδίζει σε ορίζοντα 3ετίας 
1,23 ευρώ. Υπολογίζεται ότι το κόστος του διαβήτη αποτελεί το 2% του 
συνόλου της νοσοκομειακής περίθαλψης στην Ελλάδα. Κάθε ασθενής έχει μέσο
 ετήσιο κόστος 1.300 ευρώ συν τις επιπλοκές της νόσου, που ανεβάζουν το 
ποσό αυτό στα 3000 ευρώ.    
Με δεδομένο ότι οι διαβητικοί στην Ελλάδα είναι περίπου 1 εκατομμύριο, 
το ποσό «μεταφράζεται» σε 2,3 δισ. ευρώ. «Η μελέτη δημοσιεύτηκε πρόσφατα
 στην έγκυρη αμερικανική επιθεώρηση Management Care και αποδεικνύει πέρα
 κάθε αμφιβολίας ότι ο παράγοντας &quot;συμμόρφωση του ασθενούς με το 
θεραπευτικό σχήμα, που του συστήνεται&quot;, συνδέεται άμεσα με τη συμμετοχή 
του στο κόστος της θεραπείας. Όταν δηλαδή του ζητούν να συμμετέχει με 
δικά του χρήματα, τότε παρεκκλίνει της θεραπείας με αποτέλεσμα τελικά να
 παρουσιάζει επιπλοκές που στοιχίζουν στην Πολιτεία χαμένες εργατοώρες, 
νοσηλείες, περισσότερα φάρμακα, ακόμα και χειρουργικές πράξεις», 
αναφέρει ο κ. Αθανασάκης.   
Οι επιστήμονες εκτιμούν ότι αν ο ασθενής με διαβήτη είναι καλά 
«ρυθμισμένος» και δεν παρουσιάζει επιπλοκές, τότε το κόστος 
παρακολούθησης και θεραπείας του μειώνεται κατά 50%. Τα καλά νέα, 
πάντως, είναι ότι από τις 14 Νοεμβρίου, όσα άτομα με διαβήτη (τύπου 1 
και τύπου 2) το επιθυμούν, θα έχουν εκπτωτική κάρτα αγορών σε 
διαγνωστικές εξετάσεις (σε ιδιωτικά διαγνωστικά κέντρα και κλινικές), 
υποδήματα, ρούχα, έπιπλα και άλλα είδη σπιτιού. Την «κάρτα προνομίων» 
της ΕΛΟΔΙ (Ελληνική Ομοσπονδία για τον Διαβήτη) θα μπορούν να 
προμηθεύονται οι ενδιαφερόμενοι συμπληρώνοντας ειδική αίτηση που υπάρχει
 στο περιοδικό της ΕΛΟΔΙ «Διαβήτης για όλους», στην ηλεκτρονική σελίδα 
www. kartadiaviti.gr, στους κατά τόπους συλλόγους ατόμων με διαβήτη και 
στην τηλεφωνική γραμμή 801 500 35 35.    
Όπως τόνισε ο πρόεδρος της ΕΛΟΔΙ, Δημήτρης Συκιώτης, «οι δικαιούχοι θα 
παραλαμβάνουν την κάρτα με ταχυμεταφορέα στο σπίτι τους καταβάλλοντας 
μία συμβολική ετήσια συνδρομή της τάξεως των 3 ευρώ. Επιδεικνύοντας την 
στα συμβεβλημένα καταστήματα, θα τους παρέχεται η έκπτωση που έχει 
συμφωνηθεί με κάθε εταιρεία».
</TD></TR></TBODY></TABLE></DIV></DIV></BODY></HTML>