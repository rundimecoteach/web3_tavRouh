<HTML>
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV style="width: 980px; margin-left: auto; margin-right: auto"><DIV id="contentDivMainColumnTotalWidth"><DIV id="wide_4_5_section"><DIV align="center" class="utitle1">ΙΡΑΝ - ΗΠΑ</DIV><DIV align="center" class="title1">Παραμένει η ένταση για τα στενά του Ορμούζ</DIV><DIV align="center" class="ltitle"><P>Στο πολεμικό κλίμα συντελεί η ανακοίνωση νέας συμφωνίας δισεκατομμυρίων για πώληση μαχητικών αεροσκαφών στη Σαουδική Αραβία από τις ΗΠΑ</P></DIV><DIV class="story_body"><DIV class="image"><TABLE cellpadding="5" cellspacing="0" border="0" align="right"><CAPTION align="bottom">Ο Περσικός Κόλπος και τα Στενά του Ορμούζ ανάμεσα στο Ομάν και το Ιράν</CAPTION></TABLE></DIV><B>ΤΕΧΕΡΑΝΗ - ΟΥΑΣΙΓΚΤΟΝ - ΤΕΛ ΑΒΙΒ.--</B><P><B>Σταθερά τεταμένη παραμένει η ατμόσφαιρα στις σχέσεις Ιράν - ΗΠΑ, που επιδεινώθηκε μετά την προειδοποίηση της Τεχεράνης ότι θα κλείσει τα στενά του Ορμούζ, από όπου διέρχεται καθημερινά το 1/3 της παγκόσμιας πετρελαϊκής παραγωγής, σε περίπτωση που η Δύση, δηλαδή ΗΠΑ ή ΕΕ, προχωρήσει σε εμπάργκο κατά των εξαγωγών ιρανικού πετρελαίου.</B> «Στις απειλές απαντούμε με απειλές», τόνισε, χτες, ο <B>υποδιοικητής του παραστρατιωτικού σώματος των «Φρουρών της Επανάστασης»</B>, στρατηγός Χασάν Σαλαμί, σχολιάζοντας τη δήλωση του αμερικανικού Πενταγώνου ότι δεν πρόκειται να επιτρέψει να κλείσουν τα στενά του Ορμούζ. Ο Σαλαμί υποστήριξε ότι το Ιράν «δεν πρόκειται να ζητήσει την άδεια κανενός για να σχεδιάσει και να υλοποιήσει τα σχέδια άμυνας της χώρας του» και κατέληξε λέγοντας ότι «οι ΗΠΑ δεν είναι σε θέση να πουν στο Ιράν τι να κάνει».</P><P>Τη σημασία του, όμως, έχει το γεγονός ότι την ώρα που η αντιπαράθεση αυτή για τα στενά του Ορμούζ συνεχίζεται, <B>ο Λευκός Οίκος ανακοίνωσε συμφωνία ύψους 29,4 δισεκατομμυρίων δολαρίων με τη Σαουδική Αραβία για την κατασκευή και πώληση προς αυτήν 84 νέων μαχητικών τύπου F 15SA και την αναβάθμιση άλλων 70.</B> Στην τιμή συμπεριλαμβάνεται η χορήγηση πυρομαχικών, η εκπαίδευση, τα ανταλλακτικά, η συντήρηση κ.λπ. Η συγκεκριμένη συμφωνία εντάσσεται στο πλαίσιο μιας ευρύτερης στρατιωτικής συμφωνίας μεταξύ ΗΠΑ - Σαουδικής Αραβίας, ύψους 60 δισεκατομμυρίων δολαρίων, η οποία «τρέχει» εδώ και αρκετά χρόνια. Η ανακοίνωση της συμφωνίας έρχεται να θυμίσει ότι ο αμερικανικός στρατός βρίσκεται διάσπαρτος στην ευρύτερη περιοχή του Κόλπου μέσα από τις συμμαχίες του με μοναρχίες έτσι ώστε να διασφαλίζει, με τον καλύτερο δυνατό τρόπο, τα συμφέροντα του αμερικανικού ιμπεριαλισμού.</P><P>Ενώ η γενικότερη ατμόσφαιρα οξύνεται, το <B>Ισραήλ</B>, που έχει ηγηθεί όλης της κλιμάκωσης κατά του Ιράν, «κατέβασε» χτες τους τόνους. Ο αρχηγός των μυστικών υπηρεσιών - Μοσάντ - μιλώντας στην ετήσια σύνοδο των Ισραηλινών πρέσβεων ανά τον κόσμο, υποστήριξε ότι το Ιράν «με πυρηνικό όπλο είναι απειλή αλλά είναι μια τρομακτική απειλή για την ύπαρξη του Ισραήλ. Υπάρχει η δυνατότητα αντίδρασης και αποτροπής», υποστήριξε ο Ταμίρ Πάρντο σύμφωνα με την εφημερίδα «Χααρέτζ».</P></DIV><UL style="clear: both; list-style: none; text-align: right"><A href="http://www.rizospastis.gr/wwwengine/story.do?id=6619154" target="_blank"><SPAN class="icon_story_link" title="Μόνιμος σύνδεσμος δημοσιεύματος" style="width:16px;height:13px;cursor:pointer"> </SPAN></A><A href="moreLikeThis.do?storyId=6619154&amp;publDate=30/12/2011&amp;id=13846"><SPAN class="icon_story_more" title="Περισσότερα σαν αυτό" style="width:16px;height:13px;cursor:pointer"> </SPAN></A><A href="relay.do?page=mailStory&amp;id=6619154&amp;publDate=30/12/2011" target="_blank"><SPAN class="icon_story_mail" title="Ταχυδρόμηση δημοσιεύματος" style="width:16px;height:13px;cursor:pointer"> </SPAN></A><A href="storyPlain.do?id=6619154&amp;action=print" target="_blank"><SPAN class="icon_story_print" title="Εκτύπωση δημοσιεύματος" style="width:16px;height:13px;cursor:pointer"> </SPAN></A></UL></DIV></DIV></DIV></BODY></HTML>