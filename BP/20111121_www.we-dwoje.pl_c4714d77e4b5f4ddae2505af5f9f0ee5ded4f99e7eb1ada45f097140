<HTML xmlns="http://www.w3.org/1999/xhtml" xmlns:OG="http://ogp.me/ns#" xmlns:FB="http://www.facebook.com/2008/fbml">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV id="body"><DIV id="main_content"><DIV id="content"><DIV class="lft1"><DIV id="article"><DIV class="content"><SPAN id="adkontekst_intertext"><DIV class="txt"><P><STRONG>Tym razem o ryzykownej dla penisa zdradzie, seksownym Google oraz praktycznych pożytkach z porno…</STRONG><SPAN style="color:#a8153f;"><STRONG>Nie cudzołóż dla penisa</STRONG></SPAN>
	Zdradzanie żony może złamać więcej niż jej biedne serce – najnowsze badania wskazują, że rogacze mają znacznie większe szanse na złamanie penisa podczas współżycia z kochanką niż we własnej sypialni. Autor badania, urolog dr Andrew Kramer wyjaśnia, że seks na boku jest znacznie częściej spontaniczny, szybki, nieostrożny, dziki… Brzmi podniecająco? Bo jest, tyle że fizyczne reperkusje mogą być dotkliwe – najwięcej złamań wrażliwego męskiego organu notuje się bowiem w związku z szybkimi numerkami w biurze, samochodzie, toalecie… Czyżby zemsta matki natury?</P><P><SPAN style="color:#a8153f;"><STRONG>Google wibruje!</STRONG></SPAN>
	Internet jest coraz bardziej przyjazny kobietom! Googlher to nowy wibrator, który zaczyna działać w dobrze znany brzęczący sposób za każdym razem, gdy Google pojawia się na twoim ekranie. Po prostu podłączasz urządzenie do portu USB, drugą końcówkę wkładasz do „odpowiedniego gniazdka” i surfujesz do woli… albo do punktu rozkoszy… Jednym słowem porno nie jest już konieczne do szczęścia.</P><P><SPAN style="color:#a8153f;"><STRONG>Edukacyjne porno</STRONG></SPAN>
	Czołowe feministyczne pornografki Tristan Taormino oraz Courtney Trouble stworzyły serie 3 poradnikowych filmów porno, które mają nie tylko podniecać, ale też uczyć jak się z ciałem obywać. We współpracy ze stroną Smitten Kitten powstał serwis, gdzie można za darmo ściągnąć filmy na temat sprawiania kobiecie oralnej rozkoszy, odwdzięczania się mężczyźnie oraz odnajdywania słynnego punktu G. Chodzi przy tym o edukację różną od tej jaką serwują sobie nastolatki w ramach filmów XXX – inteligentną, bezpośrednią i z poszanowaniem kobiety!
	Dla spragnionych wiedzy oczywiście link:
	https://www.smittenkittenonline.com/how-to-dvds-streaming/smitten-kitten-educational-porn.html</P></DIV></SPAN></DIV></DIV></DIV></DIV></DIV></DIV></BODY></HTML>