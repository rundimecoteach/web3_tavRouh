<HTML xmlns="http://www.w3.org/1999/xhtml" xml:lang="el">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV id="CATEGORY" class="bima type_article"><DIV class="page_main"><DIV class="page_middle"><DIV class="page_wide"><DIV class="container"><DIV class="article_ext"><DIV class="article_tools_bottom heightfix" id=""><DIV class="article_tools_email_print_size heightfix" id=""><A href="/health-fitness/article/?aid=433611" class="article_tools_size3 rel-icon-font-large"><EM>μεγάλο μέγεθος</EM></A></DIV></DIV><DIV class="article_text"><P> 
</P><DIV id="intext_content_tag">Κάνετε βαφή και ανταύγειες; Χρησιμοποιείτε συχνά σεσουάρ ή βραστά ρόλεϋ; Χτενίζετε βίαια τα μαλλιά σας; Μην εκπλαγείτε όταν διαπιστώσετε ότι τα μαλλιά σας εμφανίζουν σπασμένες άκρες, δεν χτενίζονται εύκολα, ή «πετάνε». Δεν είναι λίγες οι φορές που η φθορά στα μαλλιά παίρνει τη μορφή ψαλίδας, λόγος για τον οποίο συνιστάται λίαν συντόμως μία επίσκεψη στον κομμωτή σας, για ένα γερό κούρεμα.
<DIV>Ηύπαρξη ψαλίδας μαρτυρεί τις περισσότερες φορές ελλιπή φροντίδα των μαλλιών. </DIV><DIV>Μετατρέψτε σε απαράβατο κανόνα την εφαρμογή conditioner σε κάθε λούσιμο (ειδικά αν έχετε μακριά μαλλιά), καθώς λειαίνει τα λέπια της τρίχας και μειώνει τις τριβές κατά το απλό χτένισμα ή το ίσιωμα.</DIV><DIV>Αποφεύγετε το καθημερινό ίσιωμα με βούρτσες και πιστολάκι. </DIV><DIV>Κόβετε τις άκρες των μαλλιών σας κάθε 6 εβδομάδες. Προτιμάτε πάντα κάποιον επαγγελματία κομμωτή γι' αυτή τη δουλειά (το μη επαγγελματικό χέρι και ένα κακό κούρεμα μπορεί να ευθύνεται για τη δημιουργία ψαλίδας). </DIV><DIV>Εφαρμόζετε κρέμα ισιώματος ή προστατευτικό για τις άκρες, προτού κάνετε πιστολάκι.</DIV><DIV>Η <STRONG>σιλικόνη</STRONG> στην άκρη της τρίχας δεν μπορεί να κάνει πολλά για να αντιμετωπίσει το πρόβλημα, εφόσον ήδη υπάρχει. Δρα μόνον προληπτικά. Σε συνδυασμό με το τακτικό κούρεμα των μαλλιών (το καθάρισμά τους στις άκρες, τουλάχιστον κάθε ενάμιση μήνα), μπορεί να αποτρέψει τη δημιουργία ψαλίδας. </DIV><DIV><EM><STRONG>Συστηματική φροντίδα</STRONG></EM></DIV><DIV>Αν <EM>δεν </EM>μπορείτε να μειώσετε τη συχνότητα με την οποία χρησιμοποιείτε σεσουάρ, φροντίστε τουλάχιστον σε τακτή βάση την τρίχα.  </DIV><DIV>Συστηματική φροντίδα, στη γλώσσα των ειδικών, σημαίνει : </DIV><DIV>καλό, κατάλληλο για την ακρίβεια, σαμπουάν για τον τύπο των μαλλιών σας, conditioner σε κάθε λούσιμο, μάσκα μαλλιών (τουλάχιστον μία φορά την εβδομάδα), καθώς και ένα ειδικό προϊόν για προστασία από το πιστολάκι (κρέμα, σιλικόνη ή αφρό). </DIV><DIV>Zητήστε από τον κομμωτή σας ένα κούρεμα που να μειώνει το χρόνο για το πιστολάκι.</DIV><DIV>Xρησιμοποιείτε βούρτσες με φυσική τρίχα, που δεν προκαλούν στατικό ηλεκτρισμό. Αν οι βούρτσες έχουν φθαρεί, θα χρειαστεί να «περνάτε» τα μαλλιά σας περισσότερες φορές. </DIV><DIV>Aποφεύγετε τις θερμές βούρτσες (με μεταλλικό σκελετό). Είναι προτιμότερο να χρησιμοποιούνται μόνον από επαγγελματίες, γιατί η λανθασμένη χρήση τους «καίει» πολύ πιο εύκολα τις τρίχες.</DIV><DIV>Προσπαθείτε - όσο αυτό είναι εφικτό - να μην κολλάτε κάθετα το πιστολάκι στα μαλλιά, ο αέρας του πρέπει να φεύγει στο πλάι.</DIV><DIV>Aποφεύγετε να κάνετε πιστολάκι σε στεγνά μαλλιά.</DIV></DIV></DIV></DIV></DIV></DIV></DIV></DIV></DIV></BODY></HTML>