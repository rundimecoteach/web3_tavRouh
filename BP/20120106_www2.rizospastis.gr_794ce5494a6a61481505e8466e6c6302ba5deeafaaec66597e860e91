<HTML>
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV style="width: 980px; margin-left: auto; margin-right: auto"><DIV id="contentDivMainColumnTotalWidth"><DIV id="wide_4_5_section"><DIV align="center" class="utitle1">ΚΕΝΤΡΟ ΕΚΠΑΙΔΕΥΣΗΣ ΚΑΙ ΑΠΟΚΑΤΑΣΤΑΣΗΣ ΤΥΦΛΩΝ</DIV><DIV align="center" class="title1">Η Διοίκηση κλιμακώνει τον αυταρχισμό σε όποιον σηκώνει κεφάλι</DIV><DIV align="center" class="ltitle"><P>Με έγγραφό της καλεί τους εργαζόμενους να υπογράψουν υπεύθυνη δήλωση για το αν συμμετείχαν στις κινητοποιήσεις και την κατάληψη του ΚΕΑΤ τον περασμένο Σεπτέμβρη</P></DIV><DIV class="story_body"><P>Εκβιασμός, αυταρχισμός και τρομοκρατία είναι η τακτική που ακολουθεί η <B>Διοίκηση του Κέντρου Εκπαίδευσης και Αποκατάστασης Τυφλών (ΚΕΑΤ)</B> σε όποιον σηκώνει κεφάλι απέναντι στη βάρβαρη αντεργατική και αντιαναπηρική πολιτική. Συγκεκριμένα, όπως καταγγέλλει ο <B>Σύλλογος Εργαζομένων ΚΕΑΤ</B>, η Διοίκηση με έγγραφό της ζητά από τον κάθε εργαζόμενο να υποβάλει γραπτή δήλωση για το αν συμμετείχε ή όχι στις κινητοποιήσεις και στην κατάληψη που έγινε το Σεπτέμβρη στο ΚΕΑΤ με κύριο αίτημα να καταβληθούν τα δεδουλευμένα στους απλήρωτους επί 11 μήνες εργαζόμενους, που μέχρι και σήμερα δεν έχουν πληρωθεί! Δεν είναι τυχαίο ότι το συγκεκριμένο γεγονός συμβαίνει λίγες μέρες πριν κλείσει το Κέντρο για τις διακοπές των Χριστουγέννων, προκειμένου οι εργαζόμενοι να μην μπορέσουν άμεσα να οργανώσουν τη στάση και την αντίδρασή τους. Το σκεπτικό της Διοίκησης είναι να κρατηθούν οι μισθοί των εργαζομένων για τις μέρες των κινητοποιήσεων. Ομως: <B>«Το ζήτημα είναι πολύ σοβαρό και μπορεί να έχει διαφόρων ειδών επιπτώσεις, κανείς συνάδελφος δεν πρέπει να υποβάλει τέτοιου είδους δήλωση»,</B> τονίζει ο Σύλλογος<B>.</B> Το θέμα θα συζητηθεί σε Γενική Συνέλευση, μαζί με το θέμα των υπερωριών που συνεχίζουν να δίνονται επιλεκτικά, αμέσως μετά τις γιορτές.</P><P>Υπενθυμίζεται ότι οι εργαζόμενοι είχαν προχωρήσει τον περασμένο Σεπτέμβρη σε κατάληψη και κινητοποιήσεις διεκδικώντας ΚΕΑΤ αναβαθμισμένο για όλους τους τυφλούς και όλες τις ανάγκες τους με μόνιμο και σταθερό προσωπικό. Το ΚΕΑΤ είναι το μοναδικό δημόσιο κέντρο για τυφλούς, αλλά με ευθύνη όλων των κυβερνήσεων τα τελευταία 16 χρόνια πάγωσαν οι προσλήψεις μόνιμου προσωπικού, για την κάλυψη των αναγκών χρησιμοποιήθηκαν συμβασιούχοι, οι οποίοι αποτελούν το 50% του προσωπικού και είναι τουλάχιστον 11 μήνες απλήρωτοι, ενώ οι μόνιμοι εργαζόμενοι αποδεκατίζονται λόγω συνταξιοδότησης.</P><P>«Ο αυταρχισμός, οι εκβιασμοί και η τρομοκρατία κατά των εργαζομένων και των τυφλών μαθητών που με κατεύθυνση της κυβέρνησης εντείνονται το τελευταίο διάστημα και στο χώρο του ΚΕΑΤ ακολουθώντας την ένταση της κυβερνητικής επίθεσης στα τελευταία εναπομείναντα δικαιώματά μας, δεν πρόκειται κανένα μας να πτοήσει(...) Δεν είναι καθόλου τυχαίο ότι ο αυταρχισμός, οι εκβιασμοί και η τρομοκρατία κατά των εργαζομένων έχει ενταθεί το τελευταίο διάστημα στο ΚΕΑΤ. Οι πρωτοφανείς πρακτικές της Διοίκησης του Κέντρου - που κατευθύνονται από την κυβέρνηση και το υπουργείο - δυναμώνουν, γιατί δυναμώνει η επίθεση στο εισόδημα και τα τελευταία εργασιακά δικαιώματά μας με σκοπό να μην υπάρχει αντίσταση», υπογραμμίζει ο Σύλλογος Εργαζομένων.</P></DIV><UL style="clear: both; list-style: none; text-align: right"><A href="http://www.rizospastis.gr/wwwengine/story.do?id=6607337" target="_blank"><SPAN class="icon_story_link" title="Μόνιμος σύνδεσμος δημοσιεύματος" style="width:16px;height:13px;cursor:pointer"> </SPAN></A><A href="moreLikeThis.do?storyId=6607337&amp;publDate=21/12/2011&amp;id=13821"><SPAN class="icon_story_more" title="Περισσότερα σαν αυτό" style="width:16px;height:13px;cursor:pointer"> </SPAN></A><A href="relay.do?page=mailStory&amp;id=6607337&amp;publDate=21/12/2011" target="_blank"><SPAN class="icon_story_mail" title="Ταχυδρόμηση δημοσιεύματος" style="width:16px;height:13px;cursor:pointer"> </SPAN></A><A href="storyPlain.do?id=6607337&amp;action=print" target="_blank"><SPAN class="icon_story_print" title="Εκτύπωση δημοσιεύματος" style="width:16px;height:13px;cursor:pointer"> </SPAN></A></UL></DIV></DIV></DIV></BODY></HTML>