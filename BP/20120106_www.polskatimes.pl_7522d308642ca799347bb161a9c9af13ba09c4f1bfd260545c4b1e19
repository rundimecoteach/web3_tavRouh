<HTML class="no-js" lang="pl">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY id="strona-artykulu"><DIV class="three columns widget " id="widget-gratka"><P class="odstepD">Ogłoszenie możesz także zamieścić w serwisie </P></DIV><DIV class="row"><DIV id="nawigator" class="twelve columns"><DIV id="lokalizator" class="row"><DIV class="twelve columns"><A class="raquo" href="/" title="Ścieżka nawigacyjna">Głos Wielkopolski</A><A class="raquo" href="/wiadomosci/" title="Ścieżka nawigacyjna">Wiadomości</A>
                        Semir Stilić w Galatasaray Stambuł? To plotka!
              </DIV></DIV></DIV></DIV><DIV class="row"><DIV id="glowna-kolumna" class="eight mobile-four columns"><ARTICLE id="material" class="twelve columns"><HEADER><H1 class="row">Semir Stilić w Galatasaray Stambuł? To plotka!</H1><P class="row aktualizacja">
        Data dodania: </P></HEADER><DIV id="narzedzia" class="row"><FORM id="form-polec" method="post" action="#narzedzia" style="display:none"><FIELDSET><LABEL for="email">Adres email:</LABEL><BUTTON class="gradientCiemny" type="submit" name="wyslij" onclick="GR('pokazUkryj',['form-polec']);">Wyślij</BUTTON></FIELDSET></FORM></DIV><DIV class="fotoK2 ramka"><P class="podpisZdjecia"><SPAN>O ofertach dla Semira Stilica krążą legendy, ale cały czas Bośniak gra w Lechu </SPAN>          (© Fot. Marek Zakrzewski)        </P></DIV><SECTION class="zajawka">
    Semir Stilić niemal na pewno nie odejdzie do Galatasaray Stambuł, mimo że polskie i tureckie media informowały o zainteresowaniu ze strony Turków. &quot;Turecki klub zamierza jeszcze tej zimy wykupić bośniackiego pomocnika z Lecha Poznań i jest skłonny zapłacić nawet 2,5 miliona euro&quot; - taką informację jako pierwszy podał w środę portal futbolnews.pl, powołując się na wiadomości opublikowane w tureckich mediach.
  </SECTION><SECTION id="tresc" class="row">
      
                  Według informacji portalu  www.ajansspor.com  <A href="http://poznan.naszemiasto.pl/tag/semir-stilic.html?utm_medium=alz&amp;utm_source=gloswielkopolski.pl&amp;utm_campaign=artykul" class="alz" data-alz="semir-stilic">Semir Stilić</A> to tylko jeden z kandydatów do gry w słynnym Galatasaray Stambuł. Inni to: Australijczyk Tim Cahill z Evertonu, Czech Tomas Rosicky z Arsenalu Londyn, Szwajcar Xherdan Shaqiri z FC Basel. 
<B>PRZECZYTAJ TAKŻE:</B><DIV id="reklama_srodtekst_0" class="adSrodekSzeroki reklama_srodtekst"><A class="czytajDalej" href="#czytaj_dalej">∨ Czytaj dalej</A></DIV> Podana przez tureckie i polskie media wiadomość o propozycji ze strony słynnego tureckiego klubu nie jest prawdziwa. 
- Często jest tak, że jedna gazeta poda informację, a inne także je zamieszczają. Tak jest w tym przypadku - powiedział nam w środę Christian Hauser, reprezentujący interesy Semira Stilicia. Jak zaznaczył, sytuacja wygląda podobnie do tej, która miała miejsce latem. - Wtedy też dziennikarze i kibice widzieli Semira w klubach Bundesligi i niemal oficjalnie go żegnali. W czerwcu i lipcu były jakieś zapytania. Teraz o transferze nic mi nie wiadomo - ucina te spekulacje Christian Hauser.
Co się stanie ze Stiliciem w najbliższych dniach?  - Obecnie Semir ma urlop i odpoczywa od piłki. Z tego co mi wiadomo, to nawet nie interesuje się tymi spekulacjami. Zresztą będziemy go informować tylko o prawdziwych ofertach z zagranicy. Takie nieprawdziwe wiadomości tylko psują negocjacje z klubami, które naprawdę mogłyby zaproponować przenosiny naszego piłkarza - zaznacza agent pracujący dla Lian Sports GmbH, firmy, z którą podpisaną umowę ma Stilić.  
Warto zauważyć, że Galatasaray stawia raczej na zawodników ligi tureckiej albo na uznane nazwiska z zachodniej Europy. Piłkarze spoza Turcji, podpisujący kontrakty, wcześniej grali w takich klubach, jak Atletico Madryt, Lazio Rzym, Juventus Turyn, czy Olympique Lyon. Kupienie Stilicia byłoby nie w stylu tureckiego potentata.
Bośniacki piłkarz nie podpisał nowej umowy z Lechem. Obecna wygasa w czerwcu. 
- Mogę zapewnić, że Semir w Poznaniu nie czuje się źle i nie gra w Lechu  za karę. Ma jeszcze ważny kontrakt, więc będzie jak najlepiej reprezentował barwy klubu. Dokładnie za tydzień wraca do Polski i będzie przygotowywał się ze swoim klubem do rundy wiosennej.  To pewne - twierdzi nasz informator. 
- Semirowi przedstawiliśmy swoją ofertę i daliśmy czas do namysłu. Po jego powrocie wrócimy do rozmów - powiedział Andrzej Dawidziuk, dyrektor sportowy Lecha. 
Latem bośniackie media, a za nimi też polskie, pisały o zainteresowaniu Borussii Moenchengladbach i FSV Mainz. Piłkarz sam zaznaczał, że miał propozycję z Rosji, ale ten kierunek go nie interesował.
</SECTION><FOOTER><DIV class="row"><DIV class="tagi" id="material-tagi">
      Tagi:
      </DIV></DIV></FOOTER></ARTICLE></DIV></DIV></BODY></HTML>