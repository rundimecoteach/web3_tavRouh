<HTML xmlns="http://www.w3.org/1999/xhtml" xmlns:OG="http://ogp.me/ns#" xmlns:FB="http://www.facebook.com/2008/fbml">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV id="body"><DIV id="main_content"><DIV id="content"><DIV class="lft1"><DIV id="article"><H1>Urodzić w galerii</H1><DIV class="content"><SPAN id="adkontekst_intertext"><DIV class="txt"><P><STRONG>Kobieta w dmuchanej wannie na oczach przechodniów przez osiem godzin rodzi dziecko. Nowa interpretacji sztuki…</STRONG></P><P>
	Marni Kotak to artystka performerka, która lubi się otwierać na ludzi. Dosłownie oznacza to tworzenie “dzieł sztuki” dotykających najbardziej intymnych aspektów życia - od jej pierwszego seksu po pogrzeb ojca – wszystko da się przecież odtworzyć, zainscenizować, pokazać… Tylko po co?</P><P><SPAN style="color:#11395b;"><STRONG>Baby X</STRONG></SPAN></P><P>
	Takie pytanie nasuwa się na pewno w związku z najnowszym projektem Kotak: “Baby X”. Jakby nie było dość, że przez całą ciążę Marni organizowała różnego rodzaju “show” zgłębiając temat oczekiwania na dziecko do wnętrzności, to sam finisz postanowiła upublicznić w wersji na żywo. W jednej z nowojorskich galerii artystka przygotowała pokój, w którym znalazło się łóżko po babci, dmuchana wanna, osobiste fotki i wydruki z USG, a potem przez osiem godzin, jęcząc i stękając, na oczach setek przechodniów, którzy przyszli popatrzeć, wypychała z siebie 4,5 kilowego potomka.</P><P>
	Dziennikarka telewizji ABC News, która była na miejscu przyznaje, że spektakl był wzruszający i bardzo emocjonalny, ale niepozbawiony elementu zgorszenia. Bo poród nie jest aktem pięknym estetycznie i większość z nas ma pewne opory przed pokazaniem się mężowi w takiej spoconej, krwawej sytuacji, nie mówiąc o zupełnie obcych ludziach. Teoretycznie obie strony widowiska mają więc prawo czuć się niezręcznie…</P><P><SPAN style="color:#11395b;"><STRONG>Sztuka wyższa</STRONG></SPAN></P><P>
	Ale tymczasem Marni się produkuje ginekologicznie i jest z siebie dumna, a ludzie przychodzą – oglądać, kibicować, potrząsać głowami z niedowierzaniem. Artystka uważa, że to jest właśnie sztuka przez duże “S”, bo nic piękniejszego niż tworzenie nowego życia na świecie nie ma. Z tym trudno się nie zgodzić, ale czy taki fizjologiczny akt faktycznie można wrzucić do szuflady z Picassem, Matejką czy choćby Kozyrą? Według tej logiki pornografia jako obraz współżycia mogłaby być pretendentem do nowego fakultetu na Sorbonie…
	Anonimowi ludzie pytani przez ABC News o zdanie byli zwykle dość ostrożni w osądach – poród postrzegali jako akt intymny, prywatny i nie bardzo pasujący do miejsc publicznych. I chwała Bogu!</P><P><SPAN style="color:#11395b;"><STRONG>Gdzie rodzić?</STRONG></SPAN></P><P>
	Marni porusza również inny temat w swoim “performance”– jej zdaniem porody przedstawiane w mediach jako medyczne pogotowie źle oddziałują na naszą mentalność. Rodząc w galerii a nie w szpitalu, z asystentką, a nie lekarzem, Kotak udowadnia, że to rzecz ludzka i nie musi być wcale tak bardzo sterylna i naukowa.</P><P>
	Kłopot z tym komunikatem jest taki, że nawet w krajach rozwiniętych porody domowe wciąż jeszcze kończą się śmiercią matki lub dziecka, lub przynajmniej poważnymi powikłaniami zdrowotnymi. Zawsze bowiem coś może pójść nie tak i sekundy do udzielenia specjalistycznej pomocy mogą decydować o życiu. Fakt więc, że jedna artystka z powodzeniem urodziła dziecko w plastykowej wannie w galerii nie powinien chyba przemawiać za domowymi porodami? A jak Wam się jawi rzeczywistość szpitalnych porodów?</P></DIV></SPAN><DIV id="article_poll_0"><FORM action="#article_poll_0" method="post"><UL class="txt"><LI><LABEL id="poll_label_0" class="ttl" for="poll_vote_0"> Powinien odbywać się zawsze w szpitalu w gronie bliskich 
				</LABEL></LI><LI><LABEL id="poll_label_1" class="ttl" for="poll_vote_1"> Może być w domu, jeśli tak woli kobieta, ale tylko gdy nie ma przeciwskazań 
				</LABEL></LI><LI><LABEL id="poll_label_2" class="ttl" for="poll_vote_2"> Zawsze jest przyjemniejszy i zdrowszy w domu 
				</LABEL></LI><LI><LABEL id="poll_label_3" class="ttl" for="poll_vote_3"> Nie mam problemu z porodami nawet w galerii! 
				</LABEL></LI></UL></FORM></DIV></DIV></DIV><DIV id="article_tools"><DIV id="article_rate"><DIV itemscope="" itemtype="http://data-vocabulary.org/Review-aggregate"><DIV class="ttl">OCEŃ</DIV></DIV></DIV></DIV></DIV></DIV></DIV></DIV></BODY></HTML>