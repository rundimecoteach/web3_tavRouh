<HTML xmlns="http://www.w3.org/1999/xhtml" xml:lang="el">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV id="main-holder"><DIV id="main" class="clearfix"><DIV id="in-agritourism-column-main"><DIV id="in-agritourism-main"><DIV id="in-agritourism-article"><DIV class="article-tools-hor"><UL class="tools-sec"><LI class="last"><A title="Αποστολή συνδέσμου του άρθρου με e-mail" href="mailto:?subject=In.gr:%CE%93%CE%B9%CE%B1 %CE%B1%CE%BB%CE%BB%CE%B5%CF%81%CE%B3%CE%AF%CE%B5%CF%82 %C2%AB%CE%B5%CE%BD%CE%BF%CF%87%CE%BF%CF%80%CE%BF%CE%B9%CE%B5%CE%AF%CF%84%CE%B1%CE%B9%C2%BB %CE%B7 %CE%B3%CE%AC%CF%84%CE%B1&amp;body=http://health.in.gr/news/various/article/?aid=1231144455" class="rel-icon-mail DialogLink m_News-ArticleView ct_15"><SPAN class="label label-narrow" style="display: none; z-index: 0;"><SPAN class="label-main">Αποστολή</SPAN><SPAN class="label-bottom"> </SPAN></SPAN></A></LI></UL></DIV><DIV class="rel-location"><STRONG>Ρώμη, Ιταλία</STRONG></DIV><DIV id="intext_content_tag"><DIV style="text-align: justify;">Η παρουσία γάτας μέσα στο σπίτι σχεδόν διπλασιάζει τον κίνδυνο αλλεργίας στους ενήλικες, σύμφωνα με ιταλική μελέτη που δημοσιεύθηκε στο επιστημονικό έντυπο <STRONG><A href="http://www.jacionline.org/">Journal of Allergy and Clinical Immunology</A></STRONG>.
Οι ερευνητές, με επικεφαλής τον Δρ Μάριο Ολιβιέρι του Πανεπιστημιακού Νοσοκομείου της Βερόνα, υποστηρίζουν ότι όσοι ενήλικες πάσχουν ήδη άσθμα ή αλλεργίες, αντιμετωπίζουν επιπρόσθετο κίνδυνο από την παρουσία γάτας μέσα στο σπίτι και ιδίως στην κρεβατοκάμαρα. 
Οι επιστήμονες μελέτησαν πάνω από 6.000 ενήλικους Ευρωπαίους για διάστημα εννέα ετών, παίρνοντας δείγματα αίματος στην αρχή και στο τέλος της έρευνας. Κανείς από τους συμμετέχοντες δεν είχε αντισώματα κατά των γατών στην αρχή της μελέτης, συνεπώς δεν διέθετε ευαισθητοποίηση απέναντί τους (η ευαισθητοποίηση είναι συνήθως ο προάγγελος των συμπτωμάτων της αλλεργίας).
Περίπου 5% των ατόμων που είχαν γάτα, απέκτησαν αντισώματα μέσα στα εννέα χρόνια της έρευνας, έναντι 3% όσων στην πορεία δεν απέκτησαν γάτα. Το 40% όσων απέκτησαν ευαισθητοποίηση, δήλωσαν ότι εμφάνιζαν συμπτώματα αλλεργίας όταν βρίσκονταν κοντά στις γάτες, τετραπλάσιο ποσοστό σε σχέση με όσους δεν είχαν αντισώματα κατά των γατών. 
Οι ερευνητές συμπέραναν ότι όσοι ενήλικες είχαν γάτες ως παιδιά, είχαν πολύ μικρότερο κίνδυνο να ευαισθητοποιηθούν αργότερα και να εμφανίσουν αλλεργία εξαιτίας γάτας, σε σχέση με όσους αποκτούσαν γάτα για πρώτη φορά ως ενήλικες. 
Η μελέτη επίσης έδειξε ότι το πρόβλημα αλλεργίας εμφανιζόταν μόνο σε όσους άφηναν τη γάτα τους να μπει στο μπάνιο, γι' αυτό συμβουλεύουν τους ιδιοκτήτες κατοικίδιων να μην επιτρέπουν στη γάτα τους να μπαίνει στο μπάνιο. Για όσους έχουν γάτα και έχουν εμφανίσει αλλεργία ή είναι ήδη αλλεργικοί, η ιατρική συμβουλή είναι να βρουν ένα νέο σπίτι για το αγαπημένο τους ζώο ή, έστω, να μην το αφήνουν να μπαίνει στο σπίτι. Ακόμα και περιστασιακά αν η γάτα μπαίνει στο σπίτι, ο κίνδυνος για έναν αλλεργικό θα είναι υπαρκτός επί μήνες στη συνέχεια.  Αν η γάτα επιμένει να μπει στο σπίτι και ο ιδιοκτήτης δεν μπορεί να αντισταθεί στον... πειρασμό, τότε πρέπει να την κρατά οπωσδήποτε μακριά από το μπάνιο και την κρεβατοκάμαρά του και, επίσης, να την πλένει τουλάχιστον μια φορά την εβδομάδα. Αν ένας αλλεργικός ιδιοκτήτης δεν τηρεί τα ανωτέρω μέτρα προφύλαξης, τότε ίσως αναγκαστεί να καταφύγει σε αντι-αλλεργική θεραπεία.  </DIV></DIV><P class="credits">health.in.gr, ΑΠΕ</P></DIV></DIV></DIV></DIV></DIV></BODY></HTML>