<HTML xmlns="http://www.w3.org/1999/xhtml" xml:lang="pl" xmlns:OG="http://opengraphprotocol.org/schema/" xmlns:FB="http://www.facebook.com/2008/fbml">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV class="wrap clearfix bgwrap"><DIV id="layout" class="clearfix"><DIV id="homeColTop" class="clearfix"><DIV id="homeCenterCol"><DIV class="txt clearfix"><H3>Rodzice zabierają dzieci na kontrowersyjne &quot;ospa party&quot;</H3><UL class="signature clearfix"><LI class="">Gazeta Wyborcza, RG/Rynek Zdrowia</LI><LI class="last">09-01-2012 16:14</LI></UL><P class="abstract">Moda na tzw. ospa party dotarła nad Wisłę. Za sprawą rodziców zdrowe dzieci odwiedzają chore, by też zachorować i jak najszybciej zyskać odporność.</P><P>Rodzice są zwolennikami &quot;przechorowania&quot; ospy zamiast uniknięcia choroby przez zaszczepienie swoich dzieci. Ospowe przyjęcia (ang. pox party) stają się coraz popularniejsze w Wielkiej Brytanii i USA.  Również na polskich forach toczą się dyskusje między zwolennikami i przeciwnikami takich praktyk, a problem wykroczył już poza internet.Jak informuje Gazeta Wyborcza, w naszym kraju część rodziców nie waha się przed celowym zarażaniem swoich dzieci w ten sposób. Ich zdaniem lepiej, aby jak najszybciej nabrały one odporności niż zaraziły się ospą jako nastolatki albo dorośli, ryzykując poważne powikłania.Jednak Jan Bondar, rzecznik prasowy Głównego Inspektoratu Sanitarnego, w rozmowie z portalem rynekzdrowia.pl przypomina, że nie u każdego dziecka choroba ta musi mieć łagodny przebieg.- Mimo że ospa wietrzna z reguły jest rzeczywiście groźniejsza dla dorosłych, to również w młodszym wieku może dojść do niebezpiecznych powikłań, jak zakażenia bakteryjne czy zapalenie mózgu. Chęć świadomego zarażenia dziecka to zwykłe nieporozumienie, a być może także przejaw kolejnej kontrowersyjnej mody, jak np. zrzucanie nadwagi &quot;z pomocą” tasiemca - uważa. Rzecznik wskazuje także na obserwowaną od pewnego czasu tendencję do negowania roli szczepień ochronnych.- Szczepionki stały się w pewnym sensie ofiarami własnej skuteczności: ponieważ dzięki nim część chorób udało się praktycznie wyeliminować. Niektórzy sądzą, że ich stosowanie nie jest już konieczne. Takie podejście może wywołać wzrost zachorowań. W Polsce przeciw ospie obowiązkowo szczepione są tylko dzieci z grup ryzyka, np. o obniżonej odporności. Ale jeśli rodzicom naprawdę zależy na zdrowiu dziecka, nie ma przeszkód, by zamiast wysyłać je na &quot;ospa party”, po prostu je zaszczepić - twierdzi Bondar.    </P></DIV></DIV></DIV></DIV></DIV></BODY></HTML>