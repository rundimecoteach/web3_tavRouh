<HTML xmlns="http://www.w3.org/1999/xhtml" xml:lang="pl">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV id="content"><DIV id="mainContent"><DIV id="article" class="newsId_1740478 wideArticle"><DIV class="box mobileIcon" id="mobileIcon"><DIV class="cloudM"><P>Treść dostępna również w wersji mobilnejna <SPAN>m.interia.pl</SPAN> oraz w aplikacjach na iOS i Android</P></DIV></DIV><H1 id="articleTitle">Gaz-System podpisał umowę na budowę gazociągu Świnoujście Szczecin</H1><DIV class="articleDetails textContent "><SPAN class="articleDate">Piątek, 30 grudnia 2011 (10:36) </SPAN></DIV><A id="goToMobileVersion" href="http://m.interia.pl/switch-to-mobile?url=http://biznes.interia.pl/news/gaz-system-podpisal-umowe-na-budowe-gazociagu-swinoujscie,1740478">Ten artykuł możesz przeczytać również w wersji mobilnej <SPAN>»</SPAN></A><H2 class="articleLead textContent ">Operator gazociągów Gaz-System podpisał umowę na wykonanie robót budowlano-montażowych dla gazociągu Świnoujście-Szczecin. Kontrakt opiewa na niemal 147 mln zł, a wykonawcą będzie Przedsiębiorstwo Robót Inżynieryjnych POL-AQUA.</H2><DIV class="articleText textContent "><P>Budowa gazociągu wysokiego ciśnienia Świnujście Szczecin stanowi element bezpieczeństwa dostaw gazu do Polski, a także stworzenia technicznych możliwości transportu gazu z innych kierunków niż wschodni. Inwestycja jest związana z powstającym terminalem gazu skroplonego w Świnoujściu. Projekt jest dofinansowany ze środków z unijnego programu &quot;European Energy Programme for Recovery&quot;, który ma się przyczynić do podniesienia bezpieczeństwa energetycznego krajów członkowskich Unii Europejskiej. </P><P> Gazociąg ma mieć średnicę 800 mm i długość ok. 80 km. Operator poinformował w czwartkowym komunikacie, że umowa została zawarta w drodze przetargu publicznego.</P><P> Przedstawiciele firmy wskazali w komunikacie, że realizacja projektu jest dofinansowania 50 mln euro ze środków z unijnego programu &quot;European Energy Programme for Recovery&quot; (EEPR). Program ten ma przyczynić się do podniesienia bezpieczeństwa energetycznego krajów członkowskich UE poprzez realizację transgranicznych inwestycji infrastrukturalnych mających na celu integrację rynku energii Unii Europejskiej.</P><P>Operator Gazociągów Przesyłowych Gaz-System jest odpowiedzialny za przesył gazu ziemnego na terenie Polski. Firma zarządza majątkiem wartości ok. 5 mld złotych, na który składają się głównie elementy systemu przesyłowego, m.in. ponad 9,7 tys. km gazociągów wysokiego ciśnienia, 15 tłoczni, 56 węzłów oraz 970 punktów wyjścia. Spółka zatrudnia ponad 2000 osób.</P><P> Do 2014 r. Gaz-System ma wybudować ponad 1000 km nowych gazociągów przesyłowych. Najważniejsze z nich powstaną w północno-zachodniej i środkowej Polsce: Szczecin-Lwówek, Świnoujście-Szczecin, Szczecin-Gdańsk, Włocławek-Gdynia, Rembelszczyzna-Gustorzyn, Gustorzyn-Odolanów, oraz na Dolnym Śląsku: Polkowice-Żary, Jeleniów-Dziwiszów. Spółka wskazuje, że rozbudowa sieci gazociągów w Polsce może stanowić ważny element gazowego Korytarza Północ-Południe łączącego terminal LNG w Świnoujściu z planowanym terminalem Adria LNG oraz gazociągiem Nabucco za pomocą wewnętrznej infrastruktury przesyłowej krajów Europy Środkowej.</P><P> Gaz-System rozbudowuje również gazociągi na Dolnym Śląsku, które pozwolą na odbiór zwiększonych ilości gazu z Zachodu. Po rozbudowie systemu, zakończonej w 2011 r., przez punkt w Lasowie, na granicy polsko-niemieckiej, będzie można przetransportować do 1,5 mld m sześc. gazu rocznie. Obecna przepustowość wynosi 0,9 mld m sześc. gazu rocznie.</P><P> W 2011 r. Gaz-System ukończył budowę gazociągu Włocławek-Gdynia, tłoczni gazu w Goleniowie oraz tłoczni gazu w Jarosławiu. Spółka uruchomiła także nowe połączenie międzysystemowe Polska-Czechy, które pozwoli na przesył ok. 0,5 mld m sześc. gazu rocznie.</P></DIV><P class="articleSource"><SPAN class="hide">Źródło informacji: </SPAN>IAR/PAP</P></DIV></DIV></DIV></BODY></HTML>