<HTML>
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY leftmargin="0" topmargin="0" marginwidth="0" marginheight="0" onclick="blah()"><TABLE style="padding-bottom: 0; padding-top: 0;" width="100%" border="0" cellpadding="0" cellspacing="0"><TBODY><TR><TD valign="middle"><SPAN class="BIGBLACK">Uwaga - choroby infekcyjne</SPAN><SPAN class="GRUBY1">Nasi w Europie</SPAN></TD></TR></TBODY></TABLE><B>O spotkanie poprosił mnie
dyrektor Europejskiego
Centrum Prewencji i Kontroli
Chorób (ECDC),
agencji powołanej przez
UE w celu wzmacniania
europejskiej kontroli nad
chorobami infekcyjnymi.</B>
ECDC pełni w Sztokholmie
ciągły dyżur w zakresie
monitorowania i natychmiastowego
ostrzegania
o niebezpieczeństwach zagrażających
Europejczykom
w tym zakresie. Centrum
z niepokojem obserwuje
wzrastającą od dwóch lat
liczbę zachorowań na odrę.
W sytuacji, gdy zgodnie
z pierwotnym założeniem
WHO choroba ta miała zostać
na całym świecie wyeliminowana
do 2007 r. (obie
Ameryki są już od kilku lat
od niej wolne), 30 tys. zachorowań,
kilkadziesiąt
ciężkich encefalitów i ok.
10 zgonów rocznie w najbogatszym
rejonie świata
(UE) okrywa nas wstydem.
Jaka jest przyczyna takiego
stanu? Wciąż niska wyszczepialność
dzieci przeciw
tej chorobie. Zadanie dla
lekarzy jest proste: namawiać
do szczepienia (w Polsce
zgodnie z obowiązującym
kalendarzem), zwalczać
irracjonalne uprzedzenia
i przesądy. Drugie zjawisko
obserwowane z niepokojem
przez Centrum, to narastający
problem antybiotykooporności
bakterii. Dla
przykładu w polskich szpitalach
(znajdujących się w okolicach
średniej europejskiej)
oporność Str. pneumoniae na
penicylinę i makrolidy (jednocześnie)
waha się w granicach
10-25 proc., Staph.
aureus na metycylinę 10-25
proc., a Ent. faecalis na aminoglikozydy,
E. coli na fl uorochinolony,
Kl. pneumoniae
na cefalosporyny III
generacji, fl uorochinolony
i aminoglikozydy (pojawiają
się także szczepy oporne
na karbapenemy) oraz
Ps. aeruginosa na piperacylinę
+ tazobaktam, fl uorochinolony
i aminoglikozydy
w granicach 25-50 proc.
Te dramatyczne (i wzrastające)
liczby nakazują podjęcie
natychmiastowych działań.
Przesłanie ECDC jest proste:
ostrożniej z decyzjami o antybiotykoterapii
(zwłaszcza
w lecznictwie otwartym
znaczna część zaleceń budzi
poważne wątpliwości),
przestrzeganie zasad leczenia
w zakresie dawek i czasu
terapii. W opinii Centrum
równie ważne są działania
na rzecz najprostszych zabiegów
higienicznych, włącznie
z myciem rąk przez personel
medyczny (a zwłaszcza przez
lekarzy!), które w znacznym
stopniu przyczyniają się do
ograniczania zakażeń.
W imieniu CPME obiecałem
współpracę oraz podjęcie
działań na rzecz upowszechniania
przesłania
Centrum wśród lekarzy
europejskich.<B>Konstanty Radziwiłł</B></BODY></HTML>