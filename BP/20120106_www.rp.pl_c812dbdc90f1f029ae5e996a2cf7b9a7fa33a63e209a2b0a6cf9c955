<HTML xmlns:OG="http://opengraphprotocol.org/schema/" xmlns:FB="http://www.facebook.com/2008/fbml">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY itemscope="" itemtype="http://schema.org/Article"><DIV id="mainColumn"><DIV id="contentBox"><DIV id="col1"><DIV id="col10"><DIV id="story" class="componentBox" style="overflow: visible;"><DIV class="storyContent"><DIV class="articleLeftBox"><DIV class="seealso"><DIV class="more"><A href="/galeria/462717,787330.html">+ Zobacz więcej zdjęć</A></DIV></DIV></DIV><P class="lead" itemprop="description">Połowa sprzedawanej we Włoszech mozzarelli nie jest włoska, ponieważ
wyprodukowano ją z mleka i jego tańszych derywatów, sprowadzanych z zagranicy - ostrzegł krajowy
związek rolników indywidualnych, który stanął w obronie rodzimego sera.</P><P>Związek Coldiretti podniósł alarm w związku z ponownym pojawieniem się w sprzedaży we Włoszech niebieskiej mozzarelli, czyli sera, który zmienia barwę w chwili otwarcia opakowania, w rezultacie kontaktu z powietrzem. Według ekspertów przyczyną zmiany koloru z białej na wyraźny błękit jest bakteria, znajdująca się w płynie, w którym ser jest zanurzony.</P><P>Partie takiej budzącej zaniepokojenie konsumentów mozzarelli wycofano ze sprzedaży w środkowej części kraju. Ku irytacji organizacji konsumenckich nie podano nazwy jej producenta, co ich zdaniem należy zrobić w trosce o dobro klientów.</P><P>Wszystko wskazuje na to, że ser pochodzi z importu, ale z jakiego kraju - nie wiadomo. Już samo to wywołuje oburzenie obrońców rodzimej żywności, którzy twierdzą, że sprowadzanie z zagranicy tak tradycyjnego produktu włoskiej kuchni - tańszego i gorszej jakości, a zatem podrabianego - jest skandalem.</P><P>Lecz związek włoskich rolników indywidualnych zauważył przy okazji, że to tylko część problemu. Jest on znacznie większy, ponieważ według szacunków tej rolniczej organizacji połowę sprzedawanej we Włoszech mozzarelli wyprodukowano z mleka lub jego przemysłowych pochodnych, sprowadzanych z zagranicy. W ten sposób, podkreślono, wyrządza się ogromne szkody włoskim producentom mleka, zaangażowanym na rzecz zapewnienia jego jakości oraz bezpieczeństwa. Takich gwarancji zaś, argumentują rolnicy, nie daje tańsze mleko z importu, zwłaszcza to przywożone już w postaci proszku. Tymczasem, przypomniano, codziennie do Włoch sprowadza się 3,5 miliona litrów zagranicznego mleka i jego pochodnych.</P><P>Dlatego związek Coldiretti domaga się, by na opakowaniach mozzarelli widniała zawsze informacja z jakiego mleka ją wyprodukowano. Obecnie nie ma takiego wymogu, co jest powodem licznych nadużyć.</P><P>Jest to, twierdzi związek, tym ważniejsze, że to właśnie ten ser jest najbardziej podrabiany i sprzedawany we Włoszech jako rzekomo rodzimy, także wtedy, gdy z Italią nie ma nic wspólnego.</P></DIV><DIV id="articleCopyright"><DIV id="articleCopyrightButton">©<A href="javascript:void(0)">Wszystkie prawa zastrzeżone</A></DIV><DIV id="articleCopyrightBox"><DIV id="articleCopyrightText">
					Żadna część jak i całość utworów zawartych w dzienniku nie może być powielana i rozpowszechniana 
					lub dalej rozpowszechniana w jakiejkolwiek formie i w jakikolwiek sposób (w tym także elektroniczny 
					lub mechaniczny lub inny albo na wszelkich polach eksploatacji) włącznie z kopiowaniem, szeroko pojętą digitalizacją, 
					fotokopiowaniem lub kopiowaniem, w tym także zamieszczaniem w Internecie - bez pisemnej zgody GREMI MEDIA Sp. z o.o. 
					Jakiekolwiek użycie lub wykorzystanie utworów w całości lub w części bez zgody GREMI MEDIA Sp. z o.o. 
					lub autorów z naruszeniem prawa jest zabronione pod groźbą kary i może być ścigane prawnie.
				</DIV></DIV></DIV></DIV></DIV></DIV></DIV></DIV></BODY></HTML>