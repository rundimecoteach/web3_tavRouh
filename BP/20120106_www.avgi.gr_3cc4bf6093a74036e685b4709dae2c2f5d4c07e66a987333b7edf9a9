<HTML xmlns="http://www.w3.org/1999/xhtml">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV id="page"><DIV id="columns-holder"><DIV class="top"><UL><LI>Φιλιππίνες: Φόβοι για εξάπλωση επιδημιών </LI></UL></DIV><DIV id="content_arthro" style="margin-top:15px;"><DIV class="block"><DIV class="title_Main" id="titleID">
			Φιλιππίνες: Φόβοι για εξάπλωση επιδημιών 
		</DIV><DIV class="left-col" style="background:none;"><DIV class="article_header"><DIV class="author"><SPAN style="font-weight:bold" id="writerID"> </SPAN></DIV><DIV class="date">
				Ημερομηνία δημοσίευσης: <SPAN style="font-weight:bold" id="datePubID">22/12/2011</SPAN></DIV><DIV class="main" id="articleTextID"><P>Φόβους για εξάπλωση επιδημιών εξέφρασαν οι Αρχές στις Φιλιππίνες μετά τις καταστροφικές πλημμύρες που έπληξαν πριν πέντε μέρες τις νότιες περιοχές της χώρας και στοίχισαν τη ζωή σε περισσότερους από 1.000 ανθρώπους. Ο απολογισμός των νεκρών ωστόσο αυξάνεται διαρκώς.</P><P>Η συγκέντρωση μεγάλου αριθμού ανθρώπων σε καταυλισμούς αυξάνει τις πιθανότητες εξάπλωσης ασθενειών. Σημειώνεται πως περισσότεροι από 44.000 άνθρωποι έχουν καταφύγει σε καταυλισμούς. Ενδεικτικό των άθλιων συνθηκών που επικρατούν είναι το γεγονός πως σε κάποιους καταυλισμούς που φιλοξενούν περίπου 4.000 άτομα υπάρχουν μονάχα δύο αποχωρητήρια, ενώ σημαντικές είναι και οι ελλείψεις καθαρού νερού και τροφής. ”Εάν υπάρξει οποιαδήποτε επιδημία ή απειλή για τη ζωή, αυτή θα ξεκινήσει από τους καταυλισμούς”, είπε αξιωματούχος της κυβέρνησης της χώρας.</P><P>Ο πρόεδρος των Φιλιππίνων, Μπενίνιο Ακουίνο, έκανε λόγο για &quot;συμφορά&quot; που έπληξε τη χώρα. Ακόμη, ο Ρίτσαρντ Γκόρντον, επικεφαλής του Ερυθρού Σταυρού στις Φιλιππίνες, είπε πως η απελπισία στις πληγείσες περιοχές είναι άνευ προηγουμένου. Ο Ερυθρός Σταυρός απηύθυνε έκκληση για βοήθεια ύψους 2,8 εκατομμυρίων δολαρίων. &quot;Έχω δει πολλές καταστροφές, αλλά αυτή είναι η χειρότερη, καθώς κάποιοι από τους επιζώντες έχουν χάσει τόσους πολλούς οικείους τους (...) κάποιοι έχουν χάσει 30 συγγενικά τους πρόσωπα&quot; δήλωσε.</P></DIV></DIV></DIV></DIV></DIV></DIV></DIV></BODY></HTML>