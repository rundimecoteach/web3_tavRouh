<HTML lang="pl">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV id="kontener" class="szS"><DIV id="uklad" class="sp"><DIV id="tytul-artykulu"><H1>Głosuj w plebiscycie Focusa na antygen malarii z UMCS</H1></DIV><DIV id="kontent"><DIV id="kontent-glowny"><DIV id="k1"><DIV class="blok"><DIV id="material"><DIV class="foto"><P class="podpisZdjecia"> (© materiał ilustracyjny)        </P></DIV><DIV class="autor pionowo"><P class="left"><B>IL</B></P><P class="aktualizacja clear">
          2012-01-03 12:54:08, aktualizacja: 2012-01-03 13:20:56
        </P></DIV><P class="zajawka"><B>Zespół naukowców z Zakładu Biologii Molekularnej, pod kierownictwem profesora Nikodema Grankowskiego, po wieloletnich badaniach, opracował antygen, który może wejść w skład szczepionki przeciwko malarii. Za to przełomowe odkrycie naukowcy otrzymali już prestiżową nagrodę &quot;Marii Curie&quot; za rok 2010. Przed nimi kolejna szansa na wyróżnienie.</B></P><DIV id="tresc">
                          

  Zakład BM UMCS został nominowany w ogólnopolskim plebiscycie &quot;SOCZEWKI FOCUSA&quot;, którego organizatorem jest miesięcznik popularnonaukowy &quot;Focus&quot;. Antygen przeciwko malarii zawalczy z czterema kandydatami o tytuł najważniejszego wydarzenia naukowego w kategorii &quot;Nadzieja&quot;. Zwycięzcę plebiscytu wybiorą internauci i czytelnicy w głosowaniu SMS-owym, które potrwa do 16 stycznia 2012 roku. Obecnie w rankingu antygen zajmuje drugie miejsce. Przegania go o niecałe trzy procent futurystyczny środek piorący, którego koncepcję opracowały studentki Szkoły Głównej Handlowej w Warszawie. 
Wynaleziony przez naukowców antygen, to substancja białkowa, która wywołuje produkcję przeciwciał w organizmie.<DIV id="reklama_srodtekst_0" class="adSrodekSzeroki reklama_srodtekst"><A class="czytajDalej" href="#czytaj_dalej">∨ Czytaj dalej</A><DIV class="pt_srodtekst"><SPAN class="adTytul">Reklama</SPAN></DIV></DIV> Na jego podstawie można stworzyć szczepionkę, dzięki której człowiek na stałe uodporni się na jedną z najbardziej zabójczych chorób świata. 
Jak podkreśla prof. Nikodem Grankowski, badania są bardzo kosztowne i nie jest w stanie określić kiedy powstanie szczepionka. Ministerstwo Nauki i Szkolnictwa Wyższego przyznało na ten cel grant badawczy w wysokości 420 tysięcy złotych. 
Malaria to tropikalna choroba pasożytnicza, którą przenoszą samice komarów z rodzaju Anopheles. Co roku na zapada na nią ponad 220 mln ludzi a umiera nawet do 3 mln, głównie dzieci. Malaria występuje w ponad 100 krajach strefy tropikalnej, ale można nią zarazić się również w Polsce. Przenosi ją ponad 80 gatunków komarów, w tym bardzo popularny w naszym kraju - widliszek. 
Wyniki plebiscytu zostaną opublikowane na łamach marcowego wydania miesięcznika &quot;Focus&quot;. Szczegóły i zasady głosowania, dostępne są na stronie internetowej <B><A href="http://www.focus.pl/informacje/soczewki11/" title="www.focus.pl/informacje/soczewki11/">www.focus.pl/informacje/soczewki11/</A>.</B><B>Codziennie rano najświeższe informacje z Lublina i okolic na Twoją skrzynkę mailową. <A href="http://www.kurierlubelski.pl/newsletter/" title="Zapisz się do newslettera!">Zapisz się do newslettera!</A></B><DIV id="material-tagi"><DIV class="tagi"><SPAN>Tagi: </SPAN></DIV></DIV></DIV></DIV></DIV></DIV></DIV></DIV></DIV></DIV></BODY></HTML>