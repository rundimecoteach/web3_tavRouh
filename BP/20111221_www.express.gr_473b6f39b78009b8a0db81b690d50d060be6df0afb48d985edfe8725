<HTML>
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY style="background-image: url('siteimg/BG.gif')" onload="showPanel2(document.getElementById('tap3'), 'panel3'); showPanel3(document.getElementById('bap3'), 'pan1');"><DIV align="center"><DIV align="center"><SPAN class="pathway">   Μη τους αφήνετε μόνους! Ηλικιωμένοι με άνοια εξαφανίζονται </SPAN><TABLE border="0" width="100%" id="table41" cellspacing="0" cellpadding="0"><TBODY><TR><TD align="left" class="contentheading" width="100%" style="">
				Μη τους αφήνετε μόνους! Ηλικιωμένοι με άνοια εξαφανίζονται								</TD></TR></TBODY></TABLE><TABLE class="contentpaneopen"><TBODY><TR><TD class="date" align="left" align="left" colspan="2" valign="top"><SPAN class="createdate">
			 Πηγή: <A class="external" href="http://www.express.gr">Express.gr</A><FONT class="createdate"> 21/12/11-11:22</FONT></SPAN></TD></TR><TR><TD id="resize" class="size5" align="left" valign="top" colspan="2">

Στις 12 Απριλίου του 2011, η Μαρίκα Παπαοικονόμου, κρατώντας δύο 
πλαστικές σακούλες στα χέρια, άνοιξε την πόρτα του σπιτιού της, στην 
πλατεία Αντιγονιδών, στο κέντρο της Θεσσαλονίκης και εξαφανίσθηκε.    
Εκτοτε,
 η 70χρονη γυναίκα που πάσχει από άνοια, δεν έχει δώσει σημεία ζωής, 
έχοντας δημιουργήσει μια ανοιχτή πληγή στην οικογένειά της, που δεν 
γνωρίζει καν αν ζει ή έχει πεθάνει, μόνη και παρατημένη σε κάποια 
απόμερη περιοχή.    &quot;Τη μητέρα μου πρόσεχε μια γυναίκα, η οποία, από τραγική απροσεξία, 
φεύγοντας από το σπίτι, ξέχασε να κλειδώσει την πόρτα. Έτσι, η μαμά μου,
 αντιδρώντας με το διαταραγμένο της μυαλό, έβαλε το τζιν παντελόνι του 
αδερφού μου, μια μπλούζα και ένα παλτό, πήρε δύο πλαστικές τσάντες και 
βγήκε έξω&quot; λέει ταραγμένη στο ΑΠΕ-ΜΠΕ η κόρη της εξαφανισμένης γυναίκας,
 Γιούλη Παπαοικονόμου.   
Η 37χρονη οργάνωσε μεγάλη κινητοποίηση για να βρει τη μητέρα της. 
Τύπωσε, μέσα σε λίγες ώρες, αφίσες που κολλήθηκαν σε όλη τη γειτονιά και
 ευρύτερα, ενώ ζήτησε να ενεργοποιηθεί το Εθνικό Συντονιστικό Πρόγραμμα 
έγκαιρης και έγκυρης ειδοποίησης των πολιτών σε περιστατικά εξαφάνισης 
ηλικιωμένων, Silver Alert, που προέβαλε τηλεοπτικά την εξαφάνιση, χωρίς 
όμως αποτέλεσμα.   &quot;Η αδιαφορία των ανθρώπων συνετέλεσε στην εξαφάνιση της μαμάς μου. Οι 
γείτονες την είδαν και δεν αναρωτήθηκαν πού πάει και φαντάζομαι, θα 
προσπάθησε να μιλήσει με κάποιον στο δρόμο, που θα αδιαφόρησε. Ήλπιζα, 
τουλάχιστον τις πρώτες μέρες, να λιποθυμήσει από την εξάντληση στο δρόμο
 και να τη μεταφέρουν στο νοσοκομείο απ΄όπου θα μπορούσαμε να τη βρούμε,
 αλλά δυστυχώς, τίποτα&quot; εξηγεί η 37χρονη.    
Για την ανεύρεση της γυναίκας &quot;επιστρατεύθηκαν&quot; και δύο γραφεία 
ιδιωτικών ερευνών, μια τηλεοπτική εκπομπή που ασχολείται με θέματα 
εξαφανίσεων και ως ύστατο μέσο, προσφέρθηκε και αμοιβή 3000 ευρώ σε 
όποιον δώσει πληροφορίες, αλλά η γυναίκα παραμένει έως σήμερα άφαντη.   
Όπως αναφέρει στο ΑΠΕ- ΜΠΕ η Πελίνα Θεοδοσίου,   
υπεύθυνη Τύπου και επικοινωνίας της ΜΚΟ Γραμμή Ζωής, από την έναρξη του 
συναγερμού μέχρι και σήμερα, έγιναν στην εθνική γραμμή 10-65, 26 
κλήσεις- μαρτυρίες πολιτών που δήλωσαν πως είδαν την κ.Παπαοικονόμου.    
Οι
 επτά από τις μαρτυρίες αναφέρονται στην περιοχή της Θεσσαλονίκης και οι
 υπόλοιπες στη περιοχή την Αττικής, χωρίς ωστόσο να επιβεβαιώνονται.   &quot;Τη
 δεύτερη μέρα προβολής του Silver Alert δεχθήκαμε σημαντική 
κλήση-μαρτυρία, που αναφερόταν σε πάρκο στη  Λεωφόρο Αλεξάνδρας, 
Αττικής. Ενημερώθηκε η οικογένεια και η ΕΛΑΣ, αλλά ύστερα από εξακρίβωση
 στοιχείων απεδείχθη ότι δεν επρόκειτο για την εξαφανισθείσα, αλλά για 
άλλη ηλικιωμένη&quot; αναφέρει.    
Μέσα στους 8 μήνες λειτουργίας του συστήματος, εκδόθηκαν συνολικά μέχρι 
σήμερα 34 Silver Alerts, βρέθηκαν 24 ηλικιωμένοι, από τους οποίους οι 9 
ήταν νεκροί και εκκρεμούν ακόμη 10 αναζητήσεις.    
Παράλληλα, η υπηρεσία ενημερώθηκε για 79 ευρέσεις ηλικιωμένων πριν από 
τη δημοσιοποίηση Silver Alert, καθώς, όπως διευκρινίζει η κ.Θεοδοσίου, 
για να εκδοθεί τηλεοπτικό σήμα εξαφάνισης, απαιτούνται δικαιολογητικά 
γιατρού που να πιστοποιούν πρόβλημα άνοιας και χρειάζεται χρόνος για να 
εκδοθούν.     <B>&quot;Προσφέρουμε τροφή σε εκείνους που ... μας ανέθρεψαν!&quot;</B>   
Η Γραμμή Ζωής είναι η μοναδική ΜΚΟ στην Ελλάδα που δραστηριοποιείται για πρακτικά ζητήματα που αντιμετωπίζουν οι ηλικιωμένοι.    
Ιδρύθηκε
 το 2006 από μια ομάδα ανθρώπων με επιστημονική γνώση και εμπειρία στο 
χώρο της κοινωνικής μέριμνας, της σωματικής και ψυχικής υγείας, 
ευαισθητοποιημένους από τα υπάρχοντα προβλήματα στην οργανωμένη και 
ουσιαστική στήριξη των ηλικιωμένων.    
Στο πλαίσιο των δράσεών της και με αφορμή τις δύσκολες οικονομικές 
συνθήκες που έχουν δημιουργηθεί στην Ελλάδα και έχουν επηρεάσει όλους 
και ακόμα περισσότερο την ευπαθή ομάδα των ηλικιωμένων, οι οποίοι είδαν 
τις συντάξεις τους να μειώνονται δραματικά, ξεκινάει πιλοτικά ένα  
επισιτιστικό πρόγραμμα (διανομή προϊόντων), με το μήνυμα: &quot;Προσφέρουμε 
τροφή σε εκείνους που ... μας ανέθρεψαν!&quot;   
Η δράση θα υλοποιηθεί στις 23 &amp; 30 Δεκεμβρίου 2011, στις περιοχές 
Ελευσίνας, Μεγάρων, Αγίας Μαρίνας και Κορωπίου με το προσωπικό της ΜΚΟ 
Γραμμή Ζωής, εθελοντές, αλλά και με τη συνδρομή των κοινωνικών 
λειτουργών των δήμων &amp; των ΚΑΠΗ στους οποίους απευθύνεται.   &quot;Θα
 ήθελα να τονίσω ότι στην εθνική γραμμή SOS 1065 δεχόμαστε πλέον παρά 
πολλές κλήσεις ηλικιωμένων οι οποίοι μας τηλεφωνούν απελπισμένοι από την
 οικονομική κατάσταση στην οποία έχουν περιέλθει , ζητώντας βοήθεια, 
υλικά ή ψυχολογική&quot; καταλήγει η κ.Θεοδοσίου.    
Στις υπηρεσίες της Γραμμής Ζωής συγκαταλέγεται και &quot;Τηλεειδοποίηση&quot;, που
 δίνει τη δυνατότητα στους ηλικιωμένους να επικοινωνούν άμεσα με το 
Συντονιστικό Κέντρο Διαχείρισης Κλήσεων, αμφίδρομα και με ανοιχτή 
ακρόαση, πατώντας απλά το κόκκινο κουμπί, 24ώρες το 24ωρο και όλες τις 
ημέρες του χρόνου, χωρίς να χρειάζεται να μετακινηθούν από τη θέση τους ή
 να επιλέξουν οποιοδήποτε αριθμό.    
Οι ηλικιωμένοι που εξυπηρετούνται μέχρι σήμερα με το &quot;κόκκινο κουμπί&quot; σε
 όλη την Ελλάδα ανέρχονται στους 872, ενώ η λίστα αναμονής των 
ηλικιωμένων που χρήζουν των υπηρεσιών του &quot;κόκκινου κουμπιού&quot; αριθμεί 
πάνω από 3500 άτομα.</TD></TR></TBODY></TABLE></DIV></DIV></BODY></HTML>