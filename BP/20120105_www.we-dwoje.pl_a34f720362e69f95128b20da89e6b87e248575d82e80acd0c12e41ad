<HTML xmlns="http://www.w3.org/1999/xhtml" xmlns:OG="http://ogp.me/ns#" xmlns:FB="http://www.facebook.com/2008/fbml">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV id="body"><DIV id="main_content"><DIV id="content"><DIV class="lft1"><DIV id="article"><DIV class="author"><A href="/publikacje;-;agata;chabierska,zrodlo,10.html"><I>Agata Chabierska</I></A></DIV><H1>Jak psujemy związki?</H1><DIV class="content"><SPAN id="adkontekst_intertext"><DIV class="txt"><P><STRONG>Kobieta z mężczyzną tworzą egzotyczną parę - potrafią się uszczęśliwić do granic możliwości, a zaraz potem doprowadzić do rozpaczy. </STRONG>
	Wszystko to zaś zwykle dzieje się w dalece przewidywalnych sytuacjach, o których każdy wie i w wyniku świetnie znanych różnic płciowych, z którymi można sobie poradzić. Przeglądamy najciekawsze scenariusze…<STRONG><SPAN class="c_pink">Ona sprząta, zmywa, prasuje, on siedzi przed telewizorem…</SPAN></STRONG> To prawda, że w domowym gospodarstwie żona tradycyjnie jest głównym sprawcą, bo on ma zarabiać pieniądze, malować sufity i wymieniać korki. Ale jeśli wołasz ją do ekranu, żeby pokazać jej kapitalną bramkę a ona przylatuje ze szmatą, to na zrozumienie nie licz. Generalnie, facet który choć trochę, ale regularnie, pomaga w domu jest złotem. </P><P><STRONG><SPAN class="c_pink">On wraca do domu odpocząć, ona włącza megafon…</SPAN></STRONG> Jasne, że po całym dniu pracy fajnie jest pogadać, a niektóre problemy trzeba jakoś w porozumieniu rozwiązać. Ale zasypywanie faceta na dzień dobry listą życzeń, rozkazów i narzekań kiedyś skończy się tak, że on zacznie wracać do domu później. Albo wcale. Daj mu odetchnąć.<STRONG><SPAN class="c_pink">On wydaje, ona wydaje…</SPAN></STRONG> Pieniądze to w wielu związków niekończące się pasmo wzajemnych oskarżeń i żalów. Bo facet nie zrozumie nigdy podkładów za 150 złotych i butów za 500, a kobieta karty graficznej za 600 albo nowej deski snowboardowej w każdym sezonie. Jeśli macie wspólne konto, to najlepiej wydzielcie sobie pieniądze na osobiste wydatki albo po prostu machnijcie ręką pamiętając, że na kasie świat się nie kończy.<STRONG><SPAN class="c_pink">On chce, ją boli głowa…</SPAN></STRONG> Kobiety z natury są mniej uposażone do odczuwania pożądania non-stop i dorosły mężczyzna powinien już grę hormonów rozumieć, przełykając rozczarowanie bez złości. Z drugiej strony, wszystkie jesteśmy do pewnego stopnia manipulantkami i wyzyskujemy to prawo odmowy do granic przyzwoitości. Może niech raz on zrozumie, a na drugi raz ona ulegnie?<STRONG><SPAN class="c_pink">On patrzy, ona widzi…</SPAN></STRONG> zdradę wszędzie, zwłaszcza tam, gdzie jej nie ma. To fakt, że panowie często nas ranią bezmyślnie gapiąc się na ulicy za szortami i dekoltami, ale to po prostu natura, którą jedynie dżentelmeni potrafią kontrolować… oglądając się dyskretnie. Ale proces myślowy kobiety, który z jednego spojrzenia dedukuje, że on już mnie nie kocha i chce jakąś inną, to spirala samozniszczenia.<STRONG><SPAN class="c_pink">Ona płacze, on trzaska drzwiami…</SPAN></STRONG> i dorzuca pożegnanie godne szewca. Różnice płci, różnice temperamentów, a talerze się tłuką jeden za drugim. Bo kobieta zawsze będzie wszystko za bardzo przeżywać i poddawać się PMS-om, a mężczyzna częściej reaguje tak jak chce, a nie tak jak powinien. Wysłuchać, pocieszyć, przytulić… i tyle porcelany można oszczędzić, nerwów nie licząc.<STRONG><SPAN class="c_pink">Ona drwi, on się zamyka…</SPAN></STRONG>To jedna z rzeczy, za które najbardziej mi wstyd: sposób, w jaki krytykujemy, wyśmiewamy, szydzimy z byle jakiego ich niepowodzenia; ot, żeby wyładować frustrację. Zupełnie jakby nie było jasne, że facet z problemem potrzebuje właśnie naszej wiary i docenienia, aby jutro znaleźć pracę, albo zrzucić brzuch.<STRONG><SPAN class="c_pink">Ona się płaszczy, on bije…</SPAN></STRONG> To już sytuacja patologiczna ofiar i oprawców. Ona nie odchodzi, bo go kocha i chce mu pomóc, on traci do niej szacunek i ze złości bije i męczy coraz więcej. Komentarz jest tylko jeden: przemoc domowa nie jest rodzajem związku, ale przestępstwem.<STRONG><SPAN class="c_pink">On pyta, ona mówi, że nic się nie stało…</SPAN></STRONG> i na odwrót - ta alergia do zwierzeń dotyka obie płcie i komplikuje związki jak nic innego. Bo z niedomówień rosną domysły, a z domysłów niechęć, żal i rozczarowanie. Im mniej zaś powiesz na proste pytanie „co się stało”, tym więcej będziesz w sobie dusić, czasem latami. A jak wybuchnie, to już nie będzie czego zbierać…<STRONG><SPAN class="c_pink">Ona radzi, on ignoruje…</SPAN></STRONG> Bo kobiety naprawdę często wiedzą lepiej - dzięki intuicji, lepszemu zmysłowi obserwacji i empatii, nierzadko lepszej pamięci. A mężczyzna zawsze musi wszystko sam i po swojemu, nawet, gdy widać już krawędź przepaści. Kto słucha żony, nie błądzi… </P></DIV></SPAN></DIV></DIV></DIV></DIV></DIV></DIV></BODY></HTML>