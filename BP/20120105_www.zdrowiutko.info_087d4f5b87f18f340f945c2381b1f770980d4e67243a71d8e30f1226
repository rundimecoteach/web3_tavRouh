<HTML xmlns="http://www.w3.org/1999/xhtml">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV id="page"><DIV id="content"><DIV class="post" id="post-1350"><DIV class="post-title"><SPAN class="post-cat"><A href="http://www.zdrowiutko.info/zdrowie/" title="Zobacz wszystkie wpisy z kategorii „Zdrowie”" rel="category tag">Zdrowie</A></SPAN></DIV><DIV class="entry"><P style="text-align: justify;">W ciągu roku na świecie zapada na nią nawet do <STRONG>1,5 mld osób</STRONG>, <STRONG>umiera od 500 tys</STRONG>. do miliona. Na szczęście coraz więcej wiemy o tej chorobie i coraz lepiej umiemy z nią walczyć.</P><P style="text-align: justify;">W ostatnich 10 latach chorowało na grypę ponad 2,5 min Polaków rocznie. Pod koniec października br. odnotowano 10613 zachorowań, podczas gdy w tym samym czasie w ubiegłym roku – 4305. <STRONG>Wirusem grypy A(H1N1)2009, potocznie nazywanej świńską, dotkniętych zostało na świecie 768030 osób, zmarło już prawie 7000.</STRONG> W Polsce zarejestrowano 193 przypadki zakażenia tym wirusem i żadnych ofiar śmiertelnych (dane PZH z 4 listopada 2009 r.).</P><P style="text-align: justify;">Na grypę możemy zachorować wiele razy. Jej <STRONG>wirusy są</STRONG> niezwykle <STRONG>przebiegłe</STRONG> i <STRONG>co roku mutują.</STRONG> Dlatego odporność na chorobę trwa bardzo krótko. Za każdym razem atakuje nas nieco inny wirus i organizm od nowa musi się uczyć go pokonać. Jeśli układ odpornościowy jest osłabiony (np. u dzieci, chorych i osób starszych), zwyczajnie nie umie sobie z nim poradzić.</P><H3 style="text-align: justify;">Trzy wirusy, setki podtypów i nowe mutacje</H3><P style="text-align: justify;">Grypę wywołują wirusy typu <STRONG>A</STRONG>, <STRONG>B</STRONG> i <STRONG>C</STRONG>. Dla nas <STRONG>najgroźniejszy jest wirus A</STRONG> (ma 140 podtypów), bo występuje też wśród zwierząt. W 1997 r. ptasi wirus grypy A (H1N1) przekroczył barierę gatunkową i zaatakował ludzi. Ponadto tylko ten typ wirusa może rozprzestrzenić się na cały świat, wywołując rozległą pandemię.</P><P style="text-align: justify;">W ubiegłym stuleciu odnotowano trzy pandemie. Najgroźniejszą była grypa hiszpanka (1918-1919), która spowodowała śmierć ok. 100 mln ludzi. Dla porównania ofiar trwającej wówczas I wojny światowej było „tylko” 9 mln. Grypa azjatycka (1957-1958) pochłonęła ok. miliona ofiar śmiertelnych, podobnie jak następna grypa Hongkong (1968-1970).</P><P style="text-align: justify;">Epidemia występuje na danym obszarze, nie wychodząc poza jeden kontynent, i w określonym czasie, a liczba zachorowań jest większa niż w poprzednich latach. Epidemie powtarzają się co 1-3 lata. W Polsce jedna z największych epidemii grypy miała miejsce w 1998 r., gdy zachorowało 2,5 mln osób.</P><P style="text-align: justify;">Wirus <STRONG>typu B</STRONG> powoduje epidemie – mają one mniejszy niż pandemie zasięg i łagodniejszy przebieg.<STRONG> Typ C</STRONG> jest przyczyną niegroźnej choroby, podobnej do przeziębienia i występuje najrzadziej.</P><P style="text-align: justify;">W tym sezonie można spodziewać się wystąpienia jednocześnie <STRONG>grypy sezonowej</STRONG> i tzw. <STRONG>świńskiej</STRONG>. Nie wiadomo jeszcze, jakie będą skutki spotkania się tych dwóch rodzajów wirusów. Najgroźniejsza perspektywa to powstanie w wyniku mutacji nowego szczepu łub podtypu wirusa, którego wytworzone w organizmie człowieka przeciwciała nie będą w stanie rozpoznać.</P><H3 style="text-align: justify;">Świńska grypa: pierwsza pandemia XXI wieku</H3><P style="text-align: justify;">Wywołuje ją nowy podtyp wirusa A – A(H1N1)2009, który jest niezwykle zjadliwy, bardzo łatwo przenosi się z człowieka na człowieka i szybko rozprzestrzenia się po całym wiecie. Pierwsze zachorowania na świńską grypę odnotowano w kwietniu 2009 r. w Meksyku, a już 11 czerwca br. Światowa Organizacja Zdrowia (WHO) ogłosiła ją pierwszą pandemią XXI w.</P><P style="text-align: justify;"><STRONG>Wirus grypy A(H1N1) powstał na skutek wymiany materiału genetycznego między wirusami grypy świńskiej, sezonowej i ptasiej.</STRONG> Początkowo przypuszczano, że chorobą można zarazić się tylko od świń, stąd jej potoczna nazwa „grypa świńska”. Jednak szybko okazało się, że wirus błyskawicznie przenosi się też z człowieka na człowieka.</P><P style="text-align: justify;">Do tej pory najwięcej przypadków grypy A(H1N1) obserwuje się w Azji, obu Amerykach i Australii. Większość zachorowań w Polsce to zawleczenia z krajów objętych szerzeniem się wirusa – na 166 potwierdzonych zakażeń tylko w wyniku kontaktu z osobami chorymi na terenie naszego kraju, u 3 osób nie ustalono źródła zakażenia (dane 30 września br.).</P><P style="text-align: justify;">Tak jak grypa sezonowa, nowa <STRONG>grypa szerzy się drogą kropelkową</STRONG> i ma podobne objawy –<STRONG>gorączka</STRONG>, <STRONG>dreszcze</STRONG>, <STRONG>bóle mięśniowo- stawowe</STRONG>, <STRONG>kaszel</STRONG>, 25-30 proc. chorych ma biegunkę i wymioty). Najczęściej przebiega łagodnie. Leczy się ją tak samo jak grypę sezonową. Jeśli nie ma wskazań medycznych, chory nie musi leżeć w szpitalu zakaźnym.</P><H3 style="text-align: justify;">Łatwe zakażenie, wiele groźnych powikłań</H3><P style="text-align: justify;">Wirus grypy przenosi się w kropelkach śliny, np. podczas rozmowy. Odbywa się to błyskawicznie. Gdy chory kichnie, wirus w ciągu 1/10 sekundy dociera do celu odległego o 5 metrów. <STRONG>Możliwe</STRONG> jest też <STRONG>przeniesienie go przez</STRONG> bezpośredni kontakt, np. <STRONG>picie z tej samej szklanki</STRONG>, <STRONG>podanie ręki</STRONG>, a także poprzez dotyk dłońmi przedmiotów, na którym znajduje się wydzielina dróg oddechowych osoby chorej.</P><P style="text-align: justify;"><STRONG>Od zakażenia do wystąpienia pierwszych symptomów mija zwykle od 2 do 3 dni. Dorosły najbardziej zaraża przez pierwsze 3-5 dni. Dziecko rozsiewa zarazki nawet tydzień.</STRONG></P><P style="text-align: justify;">Gdy wirus znajdzie się w nabłonku nosa, gardła, tchawicy, oskrzeli, zaczyna w ciągu 4-6 godzin intensywnie się rozmnażać, uszkadzając lub niszcząc jego rzęski. W ten sposób osłabia pierwszą linię obrony, torując drogę różnym drobnoustrojom, co w konsekwencji prowadzi do wtórnych zakażeń bakteryjnych.</P><P style="text-align: justify;">Zarówno wirus grypy, jak i wnikające wraz z nim bakterie mogą dostać się przez układ krwionośny do innych miejsc w organizmie. <STRONG>Do najczęstszych powikłań grypy należy zapalenie płuc, oskrzeli, u małych dzieci oskrzelików, a także zapalenie ucha środkowego, zatok.</STRONG></P><P style="text-align: justify;">Czasem w następstwie grypy dochodzi do zapalenia mięśnia sercowego i osierdzia, opon rdzeniowo-mózgowych lub mózgu. Powikłania pogrypowe zwykle wymagają specjalistycznego leczenia w szpitalu. Grypa może także zaostrzyć przebieg choroby przewlekłej, szczególnie astmy, wieńcówki, niewydolności krążenia, nerek. Zwiększa ryzyko udaru mózgu.</P><P style="text-align: justify;">Zdarzają się też odrzuty przeszczepów, pogorszenie choroby Parkinsona, nasilenie napadów padaczkowych, psychoz, utrata słuchu.</P><H3 style="text-align: justify;">Coroczne szczepienie: twoja tarcza obronna</H3><P style="text-align: justify;">W ubiegłym sezonie w naszym kraju zaszczepiły się tylko 52 osoby n; 1000, tj. 5,2 proc. populacji. A to oznacza, że jesteśmy w ogonie Europy: według danych z 2004 r. zajęliśmy pod tym względem 24. miejsca w Europie na 30 krajów.</P><P style="text-align: justify;"><STRONG>Szczepionka zawiera fragmenty „zabitego” wirusa grypy, więc po jej podaniu na pewno nie zachorujemy.</STRONG> Bardzo rzadko pojawiają się natomiast ogólne odczyny poszczepienne przypominające objawy grypy (bóle kostno-stawowe, rozbicie), ale nie wolno ich mylić z chorobą.</P><P style="text-align: justify;">Ze względu na to, że wirusy grypy podlegają bardzo częstym zmianom genetycznym, przed każdym sezonem przygotowuje się nową szczepionkę. <STRONG>Naukowcy są w stanie niemal w 100 proc. przewidzieć typy, jakie zaatakują w danym roku.</STRONG></P><P style="text-align: justify;">Skąd to wiadomo? Z analizy wymazu z gardła pobieranego u osób zarażonych grypą. Wyniki z krajowych ośrodków naukowych wysyłane są do kilku takich placówek na świecie. Tam porównuje się szczepy wyizolowane w poszczególnych populacjach, wybiera podtypy dominujące i z nich komponuje się szczepionkę.</P><P style="text-align: justify;">Dlatego kupując szczepionkę w aptece należy sprawdzić, czy jest ona ważna na aktualny sezon grypowy. Zdarza się, że skład szczepionki bywa tak sam jak kiedyś. Ale nie świadczy to o tym ,że nie do apteki trafiły stare preparaty, tylko jest dowodem, że dany szczep pojawił się na nowo.</P><P style="text-align: justify;"><STRONG>Szczepionka przeciw grypie nie zabezpiecza przed nią w 100 proc</STRONG>. Może się bowiem darzyć, że organizm nie wytworzy przeciwciał lub wyprodukuje ich za mało albo zaatakuje nas jakiś inny podtyp wirusa. Jednak w ogromnym stopniu zmniejsza prawdopodobieństwo wystąpienia choroby, a w przypadku zachorowania łagodzi dolegliwości i chroni przed powikłaniami.</P><P style="text-align: justify;"><STRONG>Uwaga: <SPAN style="color: #ff6600;">Szczepionka przeciw grypie sezonowej nie zabezpiecza przed grypą ptasią ani tzw. świńską!</SPAN></STRONG></P><DIV style="border: 2px solid #ff4111; background-color: #ffd222; text-align: justify; padding-left: 5px;"><H3><SPAN style="color: #000000;"><EM>Ostatni dzwonek, by się zabezpieczyć!</EM></SPAN></H3></DIV><DIV style="border: 2px solid #ff4111; background-color: #ffffb7; text-align: justify; padding: 5px 5px 0px;"><P>Osoby z grup wysokiego ryzyka i małe dzieci powinny zaszczepić się przed sezonem epidemicznym, we wrześniu, październiku, gdy tylko pojawią się nowe szczepionki. Jeśli jednak z jakiegoś powodu nie mogliśmy zaszczepić się przed sezonem, możemy to zrobić później, bo w Polsce szczyt zachorowań na grypę przypada między styczniem a marcem.</P><P>Dorosłym podaje się jedną dawkę. Dzieciom do 8. roku życia szczepionym pierwszy raz – 2 dawki w odstępie 4 tygodni, starsze szczepi się raz w roku, nawet pierwszy raz. Szczepionka chroni już 7 dni od podania przez 12 miesięcy, przed każdym nowym sezonem grypowym trzeba ją powtórzyć. W dniu szczepienia nie należy pić alkoholu i intensywnie się przemęczać.</P></DIV><H3 style="text-align: justify;">Lekarz i wypoczynek w ciepłym łóżku</H3><P style="text-align: justify;">W sezonie jesienno-zimowym krąży w powietrzu ponad 200 różnych typów wirusów wywołujących infekcje. 7 z nich daje objawy podobne do grypy. Ale przeziębienie rozwija się powoli.</P><P style="text-align: justify;"><STRONG>Grypa z reguły ma nagły początek.</STRONG> Dreszcze, łamanie w kościach, silny ból głowy i mięśni, wysoka gorączka (zwykle powyżej 39<SUP>0</SUP>C) to jej typowe objawy. Najwyższa temperatura najczęściej pojawia się po 24 godzinach od wystąpienia pierwszych sygnałów choroby. Chory ma suchy kaszel, niekiedy katar, czasem nudności, wymioty, biegunkę. Z godzina na godzinę samopoczucie się pogarsza.</P><P style="text-align: justify;"><STRONG>Czasami grypa ma łagodny przebieg, dlatego często mylimy ją ze zwykłym przeziębieniem.</STRONG> Może też przebiegać bezobjawowo, ale i wtedy potrafi pozostawiać ślad w postaci powikłania. Trzeba również uważać, aby nie „przeziębić” choroby, bo to gwarantuje komplikacje.</P><P style="text-align: justify;"><STRONG>Uwaga:</STRONG><STRONG>Dostępne bez recepty leki przeciwgrypowe</STRONG> (najczęściej przeciwbólowe i przeciwgorączkowe) <STRONG>nie chronią przed grypą i jej powikłaniami, mogą jedynie łagodzić objawy choroby.</STRONG> Nie próbuj leczyć się na własną rękę również z tego powodu, że samemu łatwo przeoczyć moment, kiedy grypa przekształci się w inną poważną chorobę. Jeśli lekarz nie stwierdzi powikłali, zastosuje kurację, która złagodzi objawy i zmniejszy ryzyko komplikacji.</P><P style="text-align: justify;">Łagodne postacie grypy trzeba po prostu wyleżeć. <STRONG>Pomogą też <SPAN style="text-decoration: underline;">babcine sposoby</SPAN></STRONG>–<STRONG>gorący rosół z kury</STRONG>, <STRONG>herbatki z czarnego bzu</STRONG>, <STRONG>lipy</STRONG>, <STRONG>maliny</STRONG>– które nie tylko łagodzą dolegliwości, ale także zapobiegają odwodnieniu organizmu i pomagają rozrzedzić wydzielinę gromadzącą się w oskrzelach.</P><P style="text-align: justify;">Leczenie grypy bez powikłań trwa 7 dni, ale osłabienie może ciągnąć się nawet kilka tygodni. Jeżeli zaś zdążyła przyplątać się infekcja bakteryjna, konieczne są antybiotyki.</P></DIV></DIV></DIV></DIV></BODY></HTML>