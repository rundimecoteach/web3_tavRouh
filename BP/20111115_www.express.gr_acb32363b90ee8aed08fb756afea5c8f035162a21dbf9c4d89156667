<HTML>
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY style="background-image: url('siteimg/BG.gif')" onload="showPanel2(document.getElementById('tap3'), 'panel3'); showPanel3(document.getElementById('bap3'), 'pan1');"><DIV align="center"><DIV align="center"><SPAN class="pathway">   Το τυρί δεν είναι εξίσου κακό με το βούτυρο για την καρδιά  </SPAN><TABLE border="0" width="100%" id="table41" cellspacing="0" cellpadding="0"><TBODY><TR><TD align="left" class="contentheading" width="100%" style="">
				Το τυρί δεν είναι εξίσου κακό με το βούτυρο για την καρδιά 								</TD></TR></TBODY></TABLE><TABLE class="contentpaneopen"><TBODY><TR><TD class="date" align="left" align="left" colspan="2" valign="top"><SPAN class="createdate">
			 Πηγή: <A class="external" href="http://www.express.gr">Express.gr</A><FONT class="createdate"> 15/11/11-10:50</FONT></SPAN></TD></TR><TR><TD id="resize" class="size5" align="left" valign="top" colspan="2">

Οι γιατροί συνήθως συστήνουν τον περιορισμό της κατανάλωσης όλων των 
ζωικών λιπών για την μείωση της χοληστερίνης, που αποτελεί καρδιαγγειακό
 κίνδυνο, όμως μία νέα δανική έρευνα κατέληξε στο συμπέρασμα ότι το τυρί
 δεν πρέπει να μπαίνει στο ίδιο καλάθι με το βούτυρο, όσον αφορά το 
βαθμό κινδύνου για την υγεία της καρδιάς.    
	Οι ερευνητές, με επικεφαλής την Τζούλι Χέρπστεντ του πανεπιστημίου της 
Κοπεγχάγης, που δημοσίευσαν τη σχετική μελέτη στο αμερικανικό περιοδικό 
κλινικής διαιτητικής &quot;American Journal of Clinical Nutrition&quot;, σύμφωνα 
με το πρακτορείο Ρόιτερ, υποστηρίζουν ότι το τυρί δεν είναι τόσο κακό 
όσο το βούτυρο και σε καμία περίπτωση τα δύο γαλακτοκομικά προϊόντα δεν 
πρέπει να μπαίνουν στην ίδια κατηγορία από άποψη επικινδυνότητας για τις
 αρτηρίες.   
	Οι Δανοί επιστήμονες διαπίστωσαν ότι όσοι έτρωγαν κάθε μέρα τυρί επί 
ενάμιση μήνα, είχαν λιγότερη ''κακή'' χοληστερόλη (LDL), την χαμηλής 
πυκνότητας λιπροπρωτεΐνη, σε σχέση με όσους, κατά το ίδιο διάστημα, 
έτρωγαν την ίδια ποσότητα βουτύρου. Επίσης, οι τυροφάγοι δεν είχαν 
υψηλότερη LDL κατά τη διάρκεια του πειράματος, σε σχέση με όταν έτρωγαν 
κανονικά.   
	''Το τυρί μειώνει την κακή χοληστερόλη σε σύγκριση με την κατανάλωση 
βουτύρου ισοδύναμης ποσότητας σε περιεχόμενο λίπους, ενώ δεν αυξάνει το 
επίπεδο της LDL σε σύγκριση με μια κανονική διατροφή'', σύμφωνα με τους 
ερευνητές.    
	Τα πειράματα συμπεριέλαβαν 50 άτομα, που κλήθηκαν να καταναλώσουν επί 
έξι εβδομάδες τυρί ή βούτυρο από γάλα αγελάδας και τα δύο. Τόσο το τυρί 
όσο και το βούτυρο αντιστοιχούσαν στο 13% της καθημερινής συνολικής 
ενεργειακής κατανάλωσης από λίπος. Σε πρώτη φάση, οι μισοί εθελοντές 
έτρωγαν μόνο τυρί και οι άλλοι μισοί μόνο βούτυρο, ενώ σε δεύτερη φάση 
αντιστράφηκαν οι ρόλοι. Ενδιάμεσα, οι εθελοντές επέστρεψαν στην 
συνηθισμένη δίαιτά τους για διάστημα δύο εβδομάδων.    
	Παρόλο που όσοι έτρωγαν πολύ τυρί, κατανάλωναν περισσότερα λιπαρά σε 
σχέση με ό,τι έκαναν στη συνήθη διατροφή τους, δεν αυξήθηκε ούτε η ολική
 ούτε η ''κακή'' χοληστερόλη τους. Αντίθετα, όταν έτρωγαν αυξημένη 
ποσότητα βουτύρου, οι ίδιοι άνθρωποι είχαν κατά μέσο όρο 7% μεγαλύτερη 
LDL. Σε όσους έτρωγαν πολύ τυρί, καταγράφηκε μία ελαφριά μείωση της 
''καλής'' χοληστερόλης (HDL), της χαμηλής πυκνότητας λιποπρωτεΐνης, σε 
σχέση με όταν έτρωγαν πολύ βούτυρο, όχι όμως σε σχέση με την κανονική 
διατροφή τους.    
	Μια πιθανή -αλλά όχι βέβαιη- εξήγηση για τη διαφορετική επίδραση του 
τυριού στη χοληστερόλη σε σχέση με το βούτυρο, είναι ότι το τυρί 
περιέχει πολύ ασβέστιο, το οποίο βοηθά στην αποβολή του λίπους από τον 
οργανισμό. Πάντως, η νέα έρευνα, η οποία χρηματοδοτήθηκε από τη δανική 
βιομηχανία γαλακτοκομικών προϊόντων, δεν πρόκειται να μεταβάλει τις 
συστάσεις των καρδιολόγων για περισσότερη κατανάλωση πλήρων δημητριακών 
και λαχανικών και για μετριασμό της κατανάλωσης του τυριού και των άλλων
 γαλακτοκομικών.
</TD></TR></TBODY></TABLE></DIV></DIV></BODY></HTML>