<HTML>
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV style="width: 980px; margin-left: auto; margin-right: auto"><DIV id="contentDivMainColumnTotalWidth"><DIV id="wide_4_5_section"><DIV align="center" class="utitle1">ΚΑΖΑΧΣΤΑΝ</DIV><DIV align="center" class="title4">Βασανιστήρια καταγγέλλουν συγγενείς των συλληφθέντων</DIV><DIV class="story_body"><P>Στην πόλη Ζαναοζέν συνεχίζεται η αστυνομική και στρατιωτική επιχείρηση για την καταστολή της εργατικής κινητοποίησης των εργαζομένων στην καζαχο-κινεζική εταιρεία «Καραζανμπασμουνάι», που πνίγηκε στο αίμα.</P><P>Οπως μεταδίδει η ρωσική εφημερίδα «Γκαζέτα», εκατοντάδες άνθρωποι, κυρίως άντρες, έχουν συλληφθεί το τελευταίο τριήμερο από τις αρχές ασφαλείας, ενώ οι συγγενείς τους κάνουν λόγο για βασανιστήρια σε βάρος τους.</P><P>Στο μεταξύ, η κυβέρνηση του Καζαχστάν, σε μια προσπάθεια να καταπραΰνει τις αντιδράσεις, δήλωσε πως θα δώσει δουλειά στους εκατοντάδες απολυμένους απεργούς της καζαχο-κινεζικής εταιρείας «Καραζανμπασμουνάι» σε άλλες μεγάλες κρατικές βιομηχανικές μονάδες της περιοχής.</P><P>Οι δηλώσεις αυτές έρχονται λίγες μόλις μέρες μετά τη βίαιη κι αιματηρή καταστολή των κινητοποιήσεων, στις οποίες έχασαν τη ζωή τους τουλάχιστον 15 εργάτες και εκατοντάδες άλλοι τραυματίστηκαν.</P><DIV align="right" class="signature"><B>Ι.Π.</B></DIV></DIV></DIV></DIV></DIV></BODY></HTML>