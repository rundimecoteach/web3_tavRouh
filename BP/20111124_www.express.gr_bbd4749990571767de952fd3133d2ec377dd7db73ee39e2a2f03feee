<HTML>
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY style="background-image: url('siteimg/BG.gif')" onload="showPanel2(document.getElementById('tap3'), 'panel3'); showPanel3(document.getElementById('bap3'), 'pan1');"><DIV align="center"><DIV align="center"><SPAN class="pathway">   Γελωτοθεραπεία η φυσική αντιμετώπιση του άγχους </SPAN><TABLE border="0" width="100%" id="table41" cellspacing="0" cellpadding="0"><TBODY><TR><TD align="left" class="contentheading" width="100%" style="">
				Γελωτοθεραπεία η φυσική αντιμετώπιση του άγχους								</TD></TR></TBODY></TABLE><TABLE class="contentpaneopen"><TBODY><TR><TD class="date" align="left" align="left" colspan="2" valign="top"><SPAN class="createdate">
			 Πηγή: <A class="external" href="http://www.express.gr">Express.gr</A><FONT class="createdate"> 24/11/11-15:42</FONT></SPAN></TD></TR><TR><TD id="resize" class="size5" align="left" valign="top" colspan="2">

Μπορεί οι αρχαίοι ημών πρόγονοι να διατυμπάνιζαν ότι &quot;γελά ο μωρός καν 
τι μη γελοίον η&quot; αλλά, σήμερα, όπως φαίνεται, δεν γελάει ούτε αυτός. Ο 
κόσμος έχει σταματήσει να αξιοποιεί ένα δώρο που τού δίνεται με τη 
γέννηση, το γέλιο. Υπάρχει όμως ένας τρόπος για να το θυμηθεί: η 
γελωτοθεραπεία.    
Όπως επισημαίνει η Ηλιάνα Κυνηγοπούλου, σύμβουλος προσωπικής ανάπτυξης 
(life coach) και επιχειρηματικότητας, λόγω της κρίσης και των σοβαρών 
προβλημάτων που αντιμετωπίζει ο κόσμος, έπαψε να γελά ακόμη και να 
χαμογελά.    &quot;Το 95% των σκέψεων που κάνει ο άνθρωπος, όταν ξυπνά, είναι αρνητικές. 
Είμαστε γεμάτοι ΅δεν'Α και ΅όχι'Α. Όταν, όμως, ο φόβος γίνει οδηγός μας, 
παραλύουμε. Γινόμαστε ανίκανοι να αντιδράσουμε και να λειτουργήσουμε&quot;, 
εξηγεί η κ.Κυνηγοπούλου.   
Σε μια εποχή που όλα αλλάζουν ραγδαία και συχνότερα προς το χειρότερο, ο
 καθένας από εμάς πρέπει να είναι σε θέση να διαχειριστεί την αλλαγή. Το
 γέλιο, σύμφωνα με την κ.Κυνηγοπούλου, δίνει αυτοπεποίθηση και χαρά, ενώ
 υποσυνείδητα μπαίνουμε σε μια διαδικασία σκέψης για να αντιμετωπίσουμε 
διαφορετικά τα πράγματα. Επιπλέον είναι ένα φυσικό αντικαταθλιπτικό. &quot;Η 
διαχείριση της αλλαγής με θετικότητα δεν σημαίνει ότι εθελοτυφλούμε και 
ζούμε σε ένα ΅ροζ συννεφάκι'Α, αλλά ότι έχουμε τη δύναμη να δούμε με 
ρεαλισμό την πραγματικότητα και να αναζητήσουμε λύσεις, με πίστη στον 
εαυτό μας&quot;, διευκρινίζει η σύμβουλος.   
Η γελωτοθεραπεία είναι μια μέθοδος, όπου κατά τη διάρκεια συνεδριών, το 
άτομο μαθαίνει να γελά, έτσι χωρίς λόγο, σαν άσκηση. Μπαίνει σε μια 
διαδικασία, που με τη βοήθεια του συμβούλου, σιγά- σιγά υιοθετεί το 
γέλιο στη ζωή του, ως μέσο θεραπείας, έκφρασης και άμυνας. &quot;Στις 
δυσκολίες, το άτομο αυτορυθμίζεται και βρίσκει τρόπους για να 
προσαρμοστεί στα νέα δεδομένα. Πρόκειται για ένα μηχανισμό της 
ανθρώπινης συμπεριφοράς. Το γέλιο είναι ένα εργαλείο προς αυτήν την 
κατεύθυνση&quot;, υπογραμμίζει η σύμβουλος.    
Επιπλέον, το γέλιο ενισχύει την κοινωνικότητα και βγάζει τον άνθρωπο από
 την ατομίκευση. &quot;Θεωρώ ότι μέχρι σήμερα ζούσαμε την εποχή της 
ατομίκευσης, του εγωκεντρισμού. Σήμερα -κι ευχαριστώ την κρίση για αυτό-
 στρεφόμαστε προς τη συλλογικότητα, αρχίζουμε να φερόμαστε πιο 
αλληλέγγυα και ομαδικά&quot;, συμπληρώνει η κ.Κυνηγοπούλου.   
Η γελωτοθεραπεία είναι ένα σημαντικό εργαλείο και για τον επιχειρηματία.
 Σε αυτόν θα απευθύνεται η εισήγηση της συμβούλου, που θα γίνει στο 
πλαίσιο του πολυσυνεδρίου “MONEY SHOW”, που θα φιλοξενήσει, για ακόμη 
μια φορά, από αύριο, η Θεσσαλονίκη.   &quot;Αν κατανοήσει ο επιχειρηματίας τη σημασία του γέλιου, νομίζω ότι θα 
ωφεληθεί πραγματικά. Σε ένα περιβάλλον εργασίας που οι άνθρωποι γελούν, 
είναι χαρούμενοι, υπάρχει ομαδικότητα, καταπολεμούν το άγχος και 
γίνονται πολύ πιο παραγωγικοί&quot;, επισημαίνει η κ.Κυνηγοπούλου.    
Η
 Ηλιάνα Κυνηγοπούλου εργάστηκε ως διευθύντρια τράπεζας και έκανε σπουδές
 ψυχολογίας. Ασχολείται με τη γελωτοθεραπεία τα τελευταία δύο χρόνια και
 εκτιμά ότι το κίνημα του γέλιου θα κερδίσει σταδιακά πολύ μεγαλύτερο 
έδαφος και στους &quot;εσωστρεφείς&quot;, όπως τους χαρακτηρίζει Έλληνες. 'Αλλωστε,
 η ίδια είναι εκ φύσεως αισιόδοξη!
</TD></TR></TBODY></TABLE></DIV></DIV></BODY></HTML>