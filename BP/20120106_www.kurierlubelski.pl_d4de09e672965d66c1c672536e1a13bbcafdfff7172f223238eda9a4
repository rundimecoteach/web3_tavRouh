<HTML class="no-js" lang="pl">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY id="strona-artykulu"><DIV class="three columns widget " id="widget-gratka"><P class="odstepD">Ogłoszenie możesz także zamieścić w serwisie </P></DIV><DIV class="row"><DIV id="nawigator" class="twelve columns"><DIV id="lokalizator" class="row"><DIV class="twelve columns"><A class="raquo" href="/" title="Ścieżka nawigacyjna">Kurier Lubelski</A><A class="raquo" href="/wiadomosci/" title="Ścieżka nawigacyjna">Wiadomości</A>
                        Akcjonariusz Motoru Lublin z zarzutami o korupcję
              </DIV></DIV></DIV></DIV><DIV class="row"><DIV id="glowna-kolumna" class="eight mobile-four columns"><ARTICLE id="material" class="twelve columns"><HEADER><H1 class="row">Akcjonariusz Motoru Lublin z zarzutami o korupcję</H1><P class="row aktualizacja">
        Data dodania: </P></HEADER><DIV id="narzedzia" class="row"><FORM id="form-polec" method="post" action="#narzedzia" style="display:none"><FIELDSET><BUTTON class="gradientCiemny" type="submit" name="wyslij" onclick="GR('pokazUkryj',['form-polec']);">Wyślij</BUTTON></FIELDSET></FORM></DIV><DIV class="fotoK2 ramka"><P class="podpisZdjecia"><SPAN>Akcjonariusz Motoru Lublin przyznał się do wręczania łapówek</SPAN>          (© Polskapresse/archiwum)        </P></DIV><SECTION class="zajawka">
    Prokuratura Apelacyjna w Lublinie oskarżyła Lesława K., byłego piłkarza i akcjonariusza Motoru Lublin o korupcję. Mężczyzna przyznał się do wręczenia celnikom z Tomaszowa Lubelskiego co najmniej 90 tys. zł i poprosił o wyrok w zawieszeniu.
  </SECTION><SECTION id="tresc" class="row">
      
                  - Oskarżamy Lesława K. o to, że od 1998 do 2002 roku wręczył czterem celnikom co najmniej 65 tys. zł, a na przełomie 2005 i 2006 roku dziewięciu innym osobom wręczył dalsze 252 00 zł - mówi Andrzej Jeżyński z Prokuratury Apelacyjnej w Lublinie.
Łapówki wynosiły średnio ok. 100 zł. Były przekazywane za odstąpienie od kontroli celnej lub też jej przyspieszenie. - Osoby pracujące na zlecenie Lesława K. przewoziły na przykład na Ukrainę mięso w czasach, gdy obowiązywało na nie embargo - wyjaśnia Jeżyński. - W zamian za łapówkę celnicy odstępowali od kontroli, a towar wwożony był jako materiały budowlane.
Wszyscy celnicy wskazani przez Lesława K.<DIV id="reklama_srodtekst_0" class="adSrodekSzeroki reklama_srodtekst"><A class="czytajDalej" href="#czytaj_dalej">∨ Czytaj dalej</A></DIV> zostali już skazani za przyjmowanie korzyści majątkowych przez Sąd Okręgowy w Zamościu, bądź też toczy się jeszcze postępowanie przeciwko nim. 
Lesław K., przyznał się do zarzucanych mu czynów i złożył wniosek o skazanie go bez przeprowadzania rozprawy. Prokuratura zgodziła się na skazanie go na 1,8 roku w zawieszeniu na 3 lata oraz grzywnę w wysokości 100 tys. zł. Ostateczną decyzję w sprawie wymiaru kary podejmie Sąd Rejonowy w Tomaszowie Lubelskim.
Lesław K. jest biznesmenem spod Tomaszowa Lubelskiego oraz znanym działaczem piłkarskim. Sam był piłkarzem niższych lig. Zasiadał w zarządzie klubu piłkarskiego <A href="http://pulawy.naszemiasto.pl/artykul/galeria/867408,wisla-pulawy-wygrywa-piaty-raz-z-rzedu-zdjecia,id,t.html?utm_medium=alz&amp;utm_source=kurierlubelski.pl&amp;utm_campaign=artykul" class="alz" data-alz="tomasovia-tomaszow-lubelski">Tomasovia Tomaszów Lubelski</A>. Potem kierował klubem Spartakus z Szarowoli. Gdy klub wszedł do II ligi, odkupienie licencji na grę zaproponował klubowi Motor Lublin. To właśnie wtedy Lesław K. otrzymał część udziałów w przekształcanym w spółkę akcyjną lubelskim klubie.
<B>Codziennie rano najświeższe informacje z Lublina i okolic na Twoją skrzynkę mailową. <A href="http://www.kurierlubelski.pl/newsletter/" title="Zapisz się do newslettera!">Zapisz się do newslettera!</A></B></SECTION><FOOTER><DIV class="row"><DIV class="tagi" id="material-tagi">
      Tagi:
      </DIV></DIV></FOOTER></ARTICLE></DIV></DIV></BODY></HTML>