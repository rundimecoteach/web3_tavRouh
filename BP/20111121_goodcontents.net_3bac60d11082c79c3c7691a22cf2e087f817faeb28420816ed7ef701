<HTML xmlns="http://www.w3.org/1999/xhtml" lang="pl" xml:lang="pl">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV id="center" style="width: 44%;"><H1 class="title">Fakty i mity związane z zakażeniem układu moczowego</H1><DIV class="node"><EM class="info">Autor: mgorska. Data publikacji Pią, 2011-06-03 14:20</EM><DIV class="content"><P>Zakażenie układu moczowego to dolegliwość, z którą przynajmniej raz w życiu zmaga się co druga Polka . Pomimo tak szerokiego rozpowszechnienia choroby, zakażenie układu moczowego w dalszym ciągu uważane jest za problem wstydliwy . </P><P>Narosło wokół niego wiele mitów, wśród których są także i takie, które nie tylko nie ułatwiają leczenia, ale wręcz je utrudniają. Poniżej przedstawiamy listę najczęściej zadawanych pytań, związanych z zakażeniem układu moczowego.</P><P>Czy to prawda, że ciepłe okłady (termofor, koc elektryczny) pomagają w złagodzeniu objawów?
TAK, ale…
coś za coś. Ciepłe okłady mogą złagodzić ból towarzyszący zakażeniom układu moczowego, trzeba jednak pamiętać, że wysoka temperatura przyczynia się również do rozwoju bakterii Escherichia coli , a one właśnie są przyczyną choroby. Dlatego kiedy  mamy do czynienia z zakażeniem układu moczowego, w miarę możliwości unikajmy przesadnego nagrzewania podbrzusza, wybierając inne metody łagodzenia nieprzyjemnych objawów. </P><P>Czy cytryna i żurawina faktycznie pomagają w zakażeniach dróg moczowych?
TAK, ale…
w towarzystwie dużej ilości wody. Żurawina zawiera bowiem kwas chinolowy, który zmniejsza przyleganie bakterii do ścianek pęcherza . Cytryna natomiast zakwasza środowisko dróg moczowych, co pomaga w pozbyciu się niechcianych drobnoustrojów . Procesy te jednak wspomagane być muszą przez dużą ilość wypijanej wody, która pomoże wypłukać bakterie. Cytryna i żurawina mogą wspomóc proces leczenia, ale go nie zastąpią. W przypadku wystąpienia jakichkolwiek objawów choroby należy jak najszybciej udać się do lekarza w celu zdiagnozowania choroby.</P><P>Czy zakażenie dróg moczowych grozi nam tylko jesienią i zimą?
NIE
Podczas chłodniejszych, jak i cieplejszych miesięcy  układ moczowy jest podatny na wyziębienie, jednak latem częściej o tym zapominamy. Częste zmiany temperatur, beztroskie siadanie na mokrej trawie lub chłodnych murkach, a także mokry strój kąpielowy i przede wszystkim brak odpowiedniej higieny np. pod namiotem doprowadzić może do kłopotów z układem moczowym . </P><P>Czy zakażenie układu moczowego zawsze jest dolegliwością nawracającą?
NIE
Najnowsze badania dowodzą, że nawroty choroby można w istotny sposób zmniejszyć, stosując  preparaty zawierające substancję czynną o nazwie liofilizowany ekstrakt wybranych szczepów E. Coli. Specyfiki te stymulują ogólną odporność organizmu i zmniejszają ryzyko nawrotu objawów . </P><P>Czy istnieje miejsce, w którym kobiety mogłyby wymienić się spostrzeżeniami na temat zakażenia układu moczowego oraz zaczerpnąć wiarygodnych informacji dotyczących tej choroby?
TAK
W ramach społecznej akcji ,,Kobiece sprawy – nasze sprawy”, mającej na celu pomoc paniom, które cierpią lub cierpiały na zakażenie układu moczowego, utworzona została strona www.urokobiecesprawy.pl, gdzie zapoznać się będzie można z listą najistotniejszych objawów choroby, poradami lekarzy – specjalistów. Wszystko po to, aby przekonać Polki, że zakażenie układu moczowego nie jest dolegliwością wstydliwą, a przy odpowiednim leczeniu – szybko ustępującą.</P><P>Więcej na: www.urokobiecesprawy.pl – Dołącz do nas!</P></DIV></DIV><DIV id="footer">
      Prawa autorskie do Serwisu GoodContents.net jako całości posiada Miłosław Frey.Prawa autorskie do poszczególnych artykułów umieszczonych w serwisie posiadają ich autorzy.</DIV></DIV></BODY></HTML>