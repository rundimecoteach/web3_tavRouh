<HTML>
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY style="background-image: url('siteimg/BG.gif')" onload="showPanel2(document.getElementById('tap3'), 'panel3'); showPanel3(document.getElementById('bap3'), 'pan1');"><DIV align="center"><DIV align="center"><SPAN class="pathway">   Εμβρυονικά κύτταρα χρησιμοποιήθηκαν για την παραγωγή αιμοπεταλίων
 </SPAN><TABLE border="0" width="100%" id="table41" cellspacing="0" cellpadding="0"><TBODY><TR><TD align="left" class="contentheading" width="100%" style="">
				Εμβρυονικά κύτταρα χρησιμοποιήθηκαν για την παραγωγή αιμοπεταλίων
								</TD></TR></TBODY></TABLE><TABLE class="contentpaneopen"><TBODY><TR><TD class="date" align="left" align="left" colspan="2" valign="top"><SPAN class="createdate">
			 Πηγή: <A class="external" target="_blank" href="http://www.ana.gr">ΑΠΕ</A><FONT class="createdate"> 11/12/11-01:02</FONT></SPAN></TD></TR><TR><TD id="resize" class="size5" align="left" valign="top" colspan="2">

Επιστήμονες δημιούργησαν για πρώτη φορά αιμοπετάλια αναπρογραμματίζοντας 
εμβρυονικά κύτταρα που προέρχονται από ενήλικα κύτταρα, δίνοντας τη δυνατότητα 
για μια ανανεώσιμη προσφορά αυτού του εύθραυστου συστατικού του αίματος. Ερευνητές στο Κέντρο για την Έρευνα και την Εφαρμογή Κυττάρων iPS στο 
Πανεπιστήμιο του Κιότο στην Ιαπωνία παρουσίασαν δεδομένα σε μια συνάντηση της 
Αμερικανικής Εταιρίας Αιματολογίας στο Σαν Ντιέγκο καταδεικνύοντας πως μπορούν 
να δημιουργήσουν τα κύτταρα στο εργαστήριο και επιβεβαιώνουν πως έχουν την ίδια 
διάρκεια ζωής με τα κανονικά ανθρώπινα αιμοπετάλια όταν εγχύονται σε ποντίκια.&quot;Το επόμενο βήμα θα είναι να διεξάγουμε μια δοκιμή για να καθοριστεί κατά πόσον 
τα αιμοπετάλιά μας μπορούν να λειτουργήσουν στο ανθρώπινο σώμα και δυνάμει να 
παράσχουν μια σταθερή προσφορά αιμοπεταλίων σε μια προκαθορισμένη ποιότητα και 
ποσότητα που μπορεί στη συνέχεια να χρησιμοποιηθεί για θεραπεία μετάγγισης&quot; , 
δήλωσε ο δρ Κότζι Έτο, καθηγητής στο κέντρο του Κιότο και ανώτερος συγγραφέας 
της έρευνας. Παρακινούμενα πολυδυναμικά εμβρυονικά κύτταρα (induced pluripotent stem cells), 
ή κύτταρα iPS, παράγονται με τον κατάλληλο χειρισμό κανονικού ανθρωπίνου 
δέρματος ή κυττάρων αίματος έτσι ώστε να επανέλθουν σε μια προγενέστερη 
κατάσταση κατά την οποία μπορούν να διαφοροποιηθούν σε έναν αριθμό διαφορετικών 
τύπων κυττάρων.
Όταν ανακαλύφθηκαν για πρώτη φορά το 2006, τα κύτταρα iPS έμοιαζαν να είναι η 
τέλεια λύση στην ηθική διαμάχη για τη χρήση εμβρυικών κυττάρων, όμως η 
διαδικασία παραγωγής μη μεταλλαγμένων κυττάρων αποδείχθηκε ενδιαφέρουσα. Οι περιορισμοί στη χρήση εμβρυονικών κυττάρων για την παραγωγή αιμοπεταλίων 
έχει γίνει η ικανότητα να βρεθεί μια μέθοδος που δημιουργεί μεγάλο αριθμό 
υψηλής ποιότητας, λειτουργικών αιμοπεταλίων. Οι ιάπωνες ερευνητές ξεκίνησαν να δημιουργήσουν μια απαθανατισμένη κυτταρική 
γραμμή με ένα μεγάλο αριθμό υψηλής ποιότητας μεγακαρυοκυττάρων --πρόδρομων 
κυττάρων που εξελίσσονται σε αιμοπετάλια--, από εμβρυονικά κύτταρα που μπορούν 
να αναπτύσσονται επ΄ αόριστον και να διαφοροποιούνται σε μια ποικιλία 
κυτταρικών τύπων στο σώμα.  
Κατάφεραν να δημιουργήσουν μια κυτταρική γραμμή που άλλαξε πορεία σε ορισμένα 
γονίδια ώστε να παραγάγουν λειτουργικά αιμοπετάλια. Στη συνέχεια δοκίμασαν τη 
λειτουργικότητα των καλλιεργημένων αιμοπεταλίων εγχύοντάς τα σε ποντίκια και 
επιβεβαίωσαν ότι είχαν την ίδια διάρκεια ζωής με τα ανθρώπινα αιμοπετάλια που 
εγχύονται σε ποντίκια.</TD></TR></TBODY></TABLE></DIV></DIV></BODY></HTML>