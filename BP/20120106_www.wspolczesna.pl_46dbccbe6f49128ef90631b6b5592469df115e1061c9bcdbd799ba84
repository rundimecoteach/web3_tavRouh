<HTML xmlns="http://www.w3.org/1999/xhtml" xml:lang="pl" xmlns:FB="http://ogp.me/ns/fb#" xmlns:OG="http://ogp.me/ns#">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV id="page"><DIV id="pageWrapper"><DIV class="col670"><DIV id="article"><H1>Kontrola w NFZ. Minister bada rehabilitację</H1><P id="articleDate">
    
    Dodano: 29 grudnia 2011, 13:45
    <SPAN id="articleByline">Autor: (jsz)</SPAN></P><DIV class="articlePictureWide"><P><B>Dariusz Piontkowski poseł PiS</B> Uważam, że dotychczasowe rozstrzygnięcia są niedobre dla pacjentów – mogą bowiem doprowadzić do mniejszej dostępności do porad i zabiegów. Dodatkowo dostęp będzie utrudniony ze względu na rozdzielenie porad lekarskich i zabiegów. Cena oferowanych świadczeń nie może być jedynym wyznacznikiem, który zdecyduje o tym, kto otrzyma kontrakt. </P></DIV><STRONG id="articleSummary">Pracownicy Ministerstwa Zdrowia sprawdzają, czy w podlaskim oddziale NFZ podczas rozstrzygania konkursu na świadczenia usług rehabilitacyjnych nie doszło do nieprawidłowości.</STRONG><DIV class="col180"><DIV id="articleRecommend" class="boxNews"><DIV class="boxHeader bare"><SPAN class="boxTitle">Podziel się</SPAN></DIV></DIV></DIV><DIV id="intertext1" class="intextAd"><DIV class="col180"><DIV class="boxNews" id="boxReadIt"><DIV class="boxContent"><UL><LI><P><A href="/apps/pbcs.dll/article?AID=/20130410/MAGAZYN/130409846" title="To były złe dziewczyny"><SPAN class="premiumIcon">artykuł premium</SPAN>To były złe dziewczyny</A></P></LI></UL></DIV></DIV></DIV><P>Kontrola to efekt interwencji posłów z regionu. – Kontrola rozpoczęła się 23 grudnia – potwierdza Adam Dębski, rzecznik prasowy NFZ w Białymstoku. – Z naszego punktu widzenia to bardzo dobrze, że się odbywa. Kontraktowanie usług, dotyczących rehabilitacji, odbyło się zgodnie z obowiązującymi procedurami. Mam nadzieję, że kontrola to potwierdzi, a tym samym utnie wszelkie spekulacje w tej sprawie.Konkurs rozstrzygnięto na początku grudnia. Jak już pisaliśmy, niezadowolonych z wyniku jest ponad 20 białostockich placówek, świadczących usługi z zakresu rehabilitacji lekarskiej i ambulatoryjnej. Wśród nich jest m.in. Uniwersytecki Dziecięcy Szpital Kliniczny w Białymstoku, gdzie z powodu braku kontraktu rehabilitacja w poradni będzie od stycznia płatna. Nie lepiej jest w regionie. W szpitalu w Grajewie rehabilitacji nie będzie, a w Augustowie zostanie znacznie ograniczona. W związku z tym kontrolerzy zajmą się sprawdzeniem dokumentacji z całego województwa podlaskiego. Wpływ na to miały liczne interwencje posłów z regionu. Sprawą zajęli się Dariusz Piontkowski, Krzysztof Jurgiel (obaj z PiS) oraz Robert Tyszkiewicz (PO). – Liczba placówek, które otrzymały pieniądze na świadczenie opieki zdrowotnej, zmniejszyła się o około dwie trzecie, pomimo tego, że budżet podlaskiego NFZ na rehabilitację zwiększy się o 7 mln – czytamy w piśmie posła Jurgiela skierowanym do ministra zdrowia. Jak długo potrwa kontrola, na razie nie wiadomo.</P></DIV></DIV></DIV></DIV></DIV></BODY></HTML>