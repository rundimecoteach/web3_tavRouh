<HTML>
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV style="width: 980px; margin-left: auto; margin-right: auto"><DIV id="contentDivMainColumnTotalWidth"><DIV id="wide_4_5_section"><DIV class="story_body"><P>Θα το ονομάζαμε απλά ξετσιπωσιά. Ομως πίσω από αυτό το θρασύτατο περιτύλιγμα κρύβεται κάτι χειρότερο:</P><P>Ο <B><I>ταξικός μισανθρωπισμός</I></B> των πολιτικών εκπροσώπων της πλουτοκρατίας.</P><P>Μιλάμε για εκείνα τα «πιόνια» στη «σκακιέρα» της αναδιάταξης του αστικού πολιτικού συστήματος που δεν γνωρίζουν καμία αναστολή και καμία ντροπή.</P><P>Και που η ξεδιαντροπιά τους παίρνει... αστρονομικές διαστάσεις, ειδικά όταν για να υπηρετήσουν τους γενικότερους σχεδιασμούς της άρχουσας τάξης και για να εξασφαλίσουν με αυτόν τον τρόπο ως αντίτιμο την προσωπική τους συμμετοχή στο αστικό ντεκόρ της επόμενης μέρας, βάζουν τα «δυνατά» τους...</P><P align="center">***</P><P>Εχουμε και λέμε, λοιπόν:</P><P align="center">*</P><P>Ο υπουργός των κυβερνήσεων του ΠΑΣΟΚ, που ξημεροβραδιαζόταν στις τηλεοράσεις να διαφημίζει το μνημόνιο, που εκβίαζε τους συνταξιούχους ισχυριζόμενος ότι <B><I>«δεν υπάρχει σάλιο»</I></B> για να πληρωθούν οι συντάξεις πείνας των γερόντων,</P><P>ο υπουργός Υγείας του Παπανδρέου, που <B><I>έκοβε τις συντάξεις ακόμη και των φιλοξενούμενων στα... ψυχιατρεία (!)</I></B>, ο υπουργός Υγείας της κυβέρνησης Παπαδήμου που ετοιμάζεται να περικόψει πάνω από 2 δισ. ευρώ για τις δαπάνες στο χώρο της Υγείας,</P><P>βγήκε προχτές με ύφος... αυτοκριτικό (και πάντα περισπούδαστο) στην τηλεόραση του ΣΚΑΪ και αναφερόμενος στο «έργο» της κυβέρνησης του ΠΑΣΟΚ παρατήρησε ότι ναι μεν <I>«έκανε πολλά»</I>, για να προσθέσει ωστόσο ότι</P><P><B><I>«όπως φαίνεται εκ του αποτελέσματος δεν είχε επιτυχία»!</I></B></P><P align="center">*</P><P>Ναι, πρόκειται για τον <B>Λοβέρδο</B>.</P><P>Τον έναν εκ των δελφίνων του Γ. Παπανδρέου που, τώρα, ενόψει της κούρσας διαδοχής για την κατάληψη του προεδρικού θώκου στο ΠΑΣΟΚ ανακάλυψε ότι η πολιτική της κυβέρνησης Παπανδρέου - της οποίας υπήρξε σημαιοφόρος - δεν ήταν και τόσο καλή...</P><P align="center">*</P><P>Στο ίδιο προκλητικό ύφος, σε μια αποθέωση της έννοιας της προσβολής του κοινού νου, ο υπουργός Ανάπτυξης - Ανταγωνιστικότητας και Ναυτιλίας, <B>Μιχ. Χρυσοχοΐδης</B>, διαπίστωσε (στον ίδιο τηλεοπτικό σταθμό)</P><P>ότι... <B><I>«έπρεπε να αποφύγουμε το μνημόνιο»!</I></B></P><P align="center">*</P><P>Ο άνθρωπος αυτός είναι ο ίδιος που έβγαινε στα κανάλια και αναρωτιόταν: Μα ποιος έχει πρόβλημα με το μνημόνιο (;)!!!</P><P align="center">*</P><P>Είναι ο ίδιος κύριος που όπως όλα τα «πράσινα» στελέχη από το Μάη του 2010 και μέχρι πριν από ένα μήνα δήλωνε ότι «χωρίς το μνημόνιο η χώρα θα είχε πτωχεύσει» και δεν «θα είχαμε να πληρώσουμε μισθούς και συντάξεις»,</P><P>αλλά τώρα «είδε το φως του» και ανακάλυψε πως η κυβέρνηση στην οποία συμμετείχε από θέση «βαρώνου» από την πρώτη στιγμή, ήταν μια κυβέρνηση που αποδείχτηκε</P><P><B><I>«πλήρως ανίκανη στη διαχείριση των υποχρεώσεων που ανέλαβε»!</I></B></P><P align="center">*</P><P>Αυτά, βέβαια, σήμερα.</P><P>Γιατί σήμερα βρισκόμαστε ενόψει της διεκδίκησης της προεδρίας του ΠΑΣΟΚ και στο πλαίσιο της επιχείρησης παραπλάνησης του λαού κάποιοι αποφάσισαν να ανοίξουν το Τριώδιο.</P><P>Και να μεταμφιεστούν από «λύκοι» σε... «Κοκκινοσκουφίτσες»!</P><P align="center">*</P><P>Στις παραπάνω δηλώσεις - οφείλουμε - να προσθέσουμε και την πρόσφατη ...εξομολόγηση του <B>Ευ. Βενιζέλου</B></P><P>ότι νιώθει <B><I>«εξουθενωμένος»</I></B> από την υπερπροσπάθεια που καταβάλει για να «σώσει την πατρίδα»,</P><P>ότι <B><I>«συμπάσχει»</I></B> και</P><P>ότι... <B><I>«πονάει»</I></B> για τα μέτρα που επιβάλλονται σε συνταξιούχους και μισθωτούς.</P><P align="center">*</P><P>Το ΠΑΣΟΚ, λοιπόν, μην έχετε καμία μα καμία αμφιβολία: Το ΠΑΣΟΚ είναι, σίγουρα, εδώ.</P><P>Με τα στελέχη του πιστά στην πολιτική κουλτούρα της εξαπάτησης. Της δημαγωγίας.</P><P>Και της πολιτικής αναξιοπρέπειας που κουβαλάει όλη η ιστορία της σοσιαλδημοκρατίας.</P><DIV align="right" class="signature">Γράφει:</DIV></DIV></DIV></DIV></DIV></BODY></HTML>