<HTML>
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV style="width: 980px; margin-left: auto; margin-right: auto"><DIV id="contentDivMainColumnTotalWidth"><DIV id="wide_4_5_section"><DIV align="center" class="title1">Θαμπώνει η προπαγάνδα περί «κρίσης χρέους»</DIV><DIV align="center" class="ltitle"><P>Ολοένα και περισσότεροι αστοί τεχνοκράτες υποχρεώνονται να μιλούν για «συστημική κρίση» με συγχρονισμένα χαρακτηριστικά</P></DIV><DIV class="story_body"><DIV class="image"><TABLE cellpadding="5" cellspacing="0" border="0" align="right"><CAPTION align="bottom">Για «συστημική κρίση» κάνει λόγο η ΕΚΤ, τη συγχρονισμένη εκδήλωσή της αναδεικνύει η επικεφαλής του ΔΝΤ</CAPTION></TABLE></DIV>Τις ανησυχίες της πλουτοκρατίας από το διαρκές βάθεμα της κρίσης, που χτυπάει όλο και πιο έντονα την πόρτα περισσότερων καπιταλιστικών κρατών, εκφράζει η Ευρωπαϊκή Κεντρική Τράπεζα, που κρούει τον κώδωνα του κινδύνου στα κράτη - μέλη της ΕΕ.<P>Από την εξαμηνιαία έκθεσή της προειδοποιεί ότι η <I>«δημοσιονομική κρίση μπορεί να λάβει χαρακτηριστικά συστημικής κρίσης»</I>, επιβεβαιώνοντας ότι για τους αστούς γίνεται ολοένα και πιο δύσκολο να κρύψουν πίσω από ιδεολογήματα περί «κρίσης χρέους» τον πραγματικό χαρακτήρα της καπιταλιστικής κρίσης.</P><P><I>«Οι πιθανότητες κατάρρευσης μεγάλων τραπεζών είναι πλέον περισσότερο από ορατές»,</I> υπογραμμίζει η ΕΚΤ και την ίδια ώρα ο αντιπρόεδρος της Τράπεζας, <B>Βίτορ Κονστάντσιο</B>, κάλεσε τα κράτη - μέλη της ΕΕ να εφαρμόσουν τάχιστα τις αποφάσεις της τελευταίας συνόδου κορυφής. Στο ίδιο πνεύμα, η επικεφαλής του ΔΝΤ, <B>Κριστίν Λαγκάρντ</B>, επισημαίνει ότι <I>«θα ήταν εξαιρετικά χρήσιμο»</I> για την Ευρωζώνη να φτιάξει ένα χρονοδιάγραμμα των μέτρων που σκοπεύει να λάβει για την αντιμετώπιση της κρίσης.</P><P>Παράλληλα, παραδέχεται το συγχρονισμένο χαρακτήρα της κρίσης και επισημαίνει ότι σήμερα <I>«δεν είναι σαν όλοι οι κίνδυνοι να έχουν συγκεντρωθεί σε μία μόνο περιοχή του κόσμου, στους κόλπους των 17 μελών της ευρωζώνης. Οι κίνδυνοι βρίσκονται παντού. Και καμία χώρα δεν έχει εμβολιαστεί κατά των κινδύνων αυτών».</I></P><P>Ενδεικτικό, πάντως, των εύθραυστων ενδοκαπιταλιστικών συμφωνιών είναι ότι τα 17 κράτη - μέλη της Ευρωζώνης ανακοίνωσαν πως θα προχωρήσουν στη χορήγηση διμερών δανείων προς το ΔΝΤ, ύψους 150 δισ. ευρώ συνολικά, προκειμένου το Ταμείο με τη σειρά του να χορηγήσει δάνεια στις υπερχρεωμένες χώρες του ευρώ!</P><P>Μετά την άρνηση της Μεγ. Βρετανίας να συμμετάσχει στο εν λόγω εγχείρημα και να παραπέμψει την απόφασή της για τη συνεδρίαση των G20, είναι αμφίβολο ότι το συνολικό ποσό των δανείων θα φτάσει τον αρχικό στόχο των 200 δισ. ευρώ. Αρχικά προβλεπόταν ότι θα δοθούν στο ΔΝΤ δάνεια ύψους 150 δισ. ευρώ από τα κράτη της Ευρωζώνης και επιπλέον 50 δισ. ευρώ από τα υπόλοιπα κράτη της ΕΕ. Από τα κράτη - μέλη της ΕΕ που δε συμμετέχουν στο ευρώ, την πρόθεση να συμμετάσχουν στο πακέτο έχουν εκφράσει η Πολωνία, η Τσεχία, η Δανία, η Σουηδία.</P><DIV class="subtitle">Φουντώνουν τα σενάρια</DIV><P>Την ίδια στιγμή, και ενώ μαίνονται οι ενδοκαπιταλιστικοί ανταγωνισμοί, ο οίκος αξιολόγησης «<B>Fitch</B>» ανακοίνωσε ότι η αξιολόγηση ΑΑΑ για το Ευρωπαϊκό Ταμείο Χρηματοπιστωτικής Σταθερότητας εξαρτάται από το εάν οι Γαλλία και Γερμανία θα διατηρήσουν τις αξιολογήσεις τους ΑΑΑ.</P><P>Στο πλαίσιο αυτό, ο οίκος αξιολόγησης υπογραμμίζει τον άνω του 50% κίνδυνο υποβάθμισης της πιστοληπτικής ικανότητας της Γαλλίας τον επόμενο χρόνο και επισημαίνει ότι η Γαλλία είναι η περισσότερο εκτεθειμένη χώρα της Ευρωζώνης στο ενδεχόμενο επιδείνωσης της κρίσης. Παράλληλα, ανακοίνωσε ότι θέτει την αξιολόγηση ΑΑΑ της Ευρωπαϊκής Τράπεζας Επενδύσεων σε αναθεώρηση για πιθανή υποβάθμιση.</P><P>Στην επιφάνεια παραμένουν και τα σενάρια χρεοκοπίας της Ελλάδας, με έξοδο από την Ευρωζώνη. Σύμφωνα με δημοσίευμα των «<B>Financial Times</B>», <I>«όλα δείχνουν ότι οι κυβερνώντες προετοιμάζονται για κρατική χρεοκοπία και έξοδο της Ελλάδας από το ευρώ, μάλλον στο πρώτο τρίμηνο του 2012. Εξίσου σίγουρη φαίνεται η πρόβλεψη ότι η Ιταλία και η Ισπανία θα πρέπει να παραμείνουν στο ευρώ. Χωρίς να πολυνοιάζεται για δογματισμούς, η ΕΚΤ θα μπορούσε να επιστρατεύσει το οπλοστάσιό της για την εκτύπωση φρέσκου χρήματος, ώστε να αγοράσει κρατικά ομόλογα και να αντιμετωπίσει μία μαζική φυγή κεφαλαίων από ομόλογα της Ευρωζώνης, η οποία προφανώς θα ακολουθούσε την αποβολή της Ελλάδας από το ευρώ».</I></P></DIV><UL style="clear: both; list-style: none; text-align: right"><A href="http://www.rizospastis.gr/wwwengine/story.do?id=6607427" target="_blank"><SPAN class="icon_story_link" title="Μόνιμος σύνδεσμος δημοσιεύματος" style="width:16px;height:13px;cursor:pointer"> </SPAN></A><A href="moreLikeThis.do?storyId=6607427&amp;publDate=21/12/2011&amp;id=13821"><SPAN class="icon_story_more" title="Περισσότερα σαν αυτό" style="width:16px;height:13px;cursor:pointer"> </SPAN></A><A href="relay.do?page=mailStory&amp;id=6607427&amp;publDate=21/12/2011" target="_blank"><SPAN class="icon_story_mail" title="Ταχυδρόμηση δημοσιεύματος" style="width:16px;height:13px;cursor:pointer"> </SPAN></A><A href="storyPlain.do?id=6607427&amp;action=print" target="_blank"><SPAN class="icon_story_print" title="Εκτύπωση δημοσιεύματος" style="width:16px;height:13px;cursor:pointer"> </SPAN></A></UL></DIV></DIV></DIV></BODY></HTML>