<HTML xmlns="http://www.w3.org/1999/xhtml" xml:lang="pl">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY id="pieknyslub01"><DIV id="wrapper"><DIV id="col680"><DIV id="article"><H1>Piękny Ślub: Razem do końca życia</H1><P id="articleByline">


    (af)

</P><P id="articleSummary">Wśród 37 par, które walczą o nagrodę w plebiscycie na pierwszym miejscu na razie są Dominika i Krzysztof.</P><DIV class="articlePicture"><P><SPAN>(Archiwum prywatne)</SPAN></P></DIV><P>Mają około 1,5 tys. głosów, ale szansę na wygraną ma każda para. Głosowanie trwa do 29 stycznia! Wybierz swoich faworytów. Dominika mieszka w Maciejewie, Krzysztof jest z Brudzewic. Tych dwoje dwudziestolatków poznało się rok temu podczas zabawy w dyskotece w Stargardzie Szczecińskim. - Było to 12 listopada. Ja bawiłam się na imprezie ze znajomymi, a Krzysiek obchodził tam 20 urodziny - opowiada Dominika. - Spotkaliśmy się na parkiecie. Kilka krótkich spojrzeń, później rozmowa i spotkanie następnego dnia przy kolacji. Już wtedy zostaliśmy parą. Okazało się, że oczekiwania Dominiki i Krzysztofa są podobne. Oboje szukali osoby, z którą mogliby spędzić resztę życia. Nie interesowały ich przygody, tylko prawdziwa miłość, na zawsze. - Podobało mi się jak Krzysztof opowiadał o planach na przyszłość, jak dojrzale mówił o rodzinie, uczuciach - wspomina Dominika. - Tak się złożyło, że moje urodziny, które wypadają trzy dni po jego spędziliśmy już, jako para. Po siedmiu miesiącach okazało się, że będziemy mieli dziecko. Ich rodzice domyślali się już wcześniej. Wiadomość o ciąży najbardziej zaskoczyła samą Dominikę, ale była bardzo szczęśliwa. Teraz mieli tworzyć prawdziwą rodzinę. Na początku przyjeżdżali do siebie pokonując ok. 40 km, później zamieszkali razem. Dominika kończyła szkołę w Szczecinie, Krzysztof pracował. - Niestety Amelka, która ma przyjść na świat w lutym ma chorą nerkę - dodaje dziewczyna. - Ten dzień, w którym o tym się dowiedziałam był smutny a zarazem radosny. Dokładnie 15 listopada w moje urodziny pojechałam na badanie USG. Przyjechałam zapłakana. Krzyśka nie było, pomyślałam, że zapomniał o moich urodzinach i badaniu, ale po chwili przyjechał. W prezencie, który dostałam od niego z kwiatami, w ozdobnej świeczce schowany był pierścionek. Drapiąc się po głowie zapytał, czy zostanę jego żoną. Znów się rozpłakałam i natychmiast się zgodziłam. Młodzi planowali ślub we wrześniu, kiedy Amelka będzie już trochę większa. Mama Dominiki znalazła informację o plebiscycie Piękny Ślub, postanowili spróbować sił. Ślub po narodzinach córeczki byłby już pełnym spełnieniem marzeń. - Dominika jest całym moim światem, chociaż nasza córeczka jest chora to wspieramy się i chcemy stworzyć wspaniałą rodzinę - mówi Krzysztof. Więcej na temat plebiscytu, wyniki głosowania na żywo oraz kandydatów znajdziesz na <A href="http://www.gs24.pl/apps/pbcs.dll/section?Category=PIEKNYSLUB00"><B>www.gs24.pl/pieknyslub</B></A></P><DIV id="articleConnections"><P>Przeczytaj więcej</P></DIV></DIV></DIV></DIV></BODY></HTML>