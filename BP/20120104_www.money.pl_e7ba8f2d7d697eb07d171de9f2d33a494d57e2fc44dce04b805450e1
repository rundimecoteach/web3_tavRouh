<HTML xmlns="http://www.w3.org/1999/xhtml" xml:lang="pl" lang="pl">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV><DIV id="gielda" class="col2"><DIV class="path"><A href="/">Money.pl</A><A href="http://www.money.pl/gospodarka/">Gospodarka</A><A href="http://www.money.pl/gospodarka/unia-europejska/wiadomosci/">Unia Europejska</A><A href="http://www.money.pl/gospodarka/unia-europejska/wiadomosci/">Wiadomości</A><SPAN>Wybrano nowego głównego ekonomistę EBC</SPAN></DIV><DIV class="mpl_left"><DIV class="24633b29b6dcd467a729a48ad608855080190cd324b17fc9339e7887891c6ac2"><DIV class="artykul"><DIV class="txt line"><SPAN id="inContext_disabled"><DIV class="dt">2012-01-04 12:35</DIV><H1 class="ns5">Wybrano nowego głównego ekonomistę EBC</H1><P class="autor_box"><SPAN class="al">Autor: 
	      	(AND), (PAP)</SPAN></P></SPAN><DIV class="funkc_box"><SPAN>Poleć artykuł:</SPAN></DIV><STRONG> Belgijski ekonomista Peter Praet pokonał niemieckich i francuskich kandydatów w wyścigu o kluczowe stanowisko głównego ekonomisty Europejskiego Banku Centralnego	- podał na swojej stronie internetowej brukselski tygodnik  <I>European Voice</I>.</STRONG><P>Gazeta przypomina, że Praet od czerwca jest członkiem ulokowanego we Frankfurcie zarządu banku, przejął schedę po Niemcu Juergenie Starku, który zrezygnował na początku 2011 r.</P><P>Praet był dyrektorem wykonawczym Narodowego Banku Belgii i szefem zespołu przy belgijskim ministrze finansów.  <I>European Voice</I> wskazuje, że Belg nie był typowany na stanowisko głównego ekonomisty EBC, ponieważ od czasu powstania banku, czyli od 13 lat, funkcję tę obejmowali Niemcy.</P><P><I>Financial Times</I> napisał, że mianowanie Praeta oznacza zrywanie więzi z niemieckim Bundesbankiem, na którym EBC był pierwotnie wzorowany.</P><P style="text-align: center;"><B>ZOBACZ RELACJĘ EURONEWS (niem):</B></P><P>Jako czołowi kandydaci na głównego ekonomistę byli postrzegani Niemiec Joerg Asmussen oraz Francuz Benoit Coeure. Ostatecznie Asmussen będzie odpowiedzialny za międzynarodowe relacje w EBC, natomiast Coeure od 1 marca zajmie się rynkowymi operacjami banku.</P><P>Jak komentuje  <I>European Voice</I>, mianowanie Praeta na głównego ekonomistę to pierwsza znacząca zmiana w zarządzie EBC, od kiedy szefowanie tą instytucją w listopadzie ub.r. od Jeana-Claude'a Tricheta przejął Mario Draghi. Wiceszefem EBC pozostał Portugalczyk Vitor Constancio.</P><TABLE class="tb02 takze" style="width: 100% !important;" border="0"><TBODY><TR class="trh"><TD colspan="2"><SPAN class="n4">Czytaj w Money.pl</SPAN></TD></TR></TBODY></TABLE></DIV></DIV></DIV></DIV></DIV></DIV></BODY></HTML>