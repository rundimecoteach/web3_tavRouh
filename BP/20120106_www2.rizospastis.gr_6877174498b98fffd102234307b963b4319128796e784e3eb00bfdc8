<HTML>
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV style="width: 980px; margin-left: auto; margin-right: auto"><DIV id="contentDivMainColumnTotalWidth"><DIV id="wide_4_5_section"><DIV align="center" class="title1">Νέες συγκρούσεις μετά από διαδήλωση γυναικών</DIV><DIV class="story_body"><DIV class="image"><TABLE cellpadding="5" cellspacing="0" border="0" align="right"><CAPTION align="bottom">Από τη μεγάλη διαδήλωση γυναικών ενάντια στην κρατική βία</CAPTION></TABLE></DIV><B>ΚΑΪΡΟ.--</B><P><B>Νέες σκληρές συγκρούσεις ξέσπασαν και χτες, ιδιαίτερα μετά το μεσημέρι, στην ευρύτερη περιοχή της πλατείας Ταχρίρ ανάμεσα σε δυνάμεις του στρατού και της αστυνομίας και σε διαδηλωτές, με τις πληροφορίες να αναφέρουν αρκετούς τραυματίες ενώ ο απολογισμός των τελευταίων ημερών είναι, ήδη, 14 νεκροί και περισσότεροι από 650 τραυματίες. Είχε προηγηθεί μια εντυπωσιακή διαδήλωση γυναικών, όλων των ηλικιών, υπό την προστασία ανδρών διαδηλωτών, που διαμαρτύρονταν για την κακοποίηση, τους ξυλοδαρμούς και τους αλλεπάλληλους εξευτελισμούς στους οποίους υποβάλλονται οι διαδηλωτές ειδικά οι γυναίκες, από τις δυνάμεις καταστολής, ζητώντας την απομάκρυνση του στρατού από την εξουσία.</B></P><P>Αφορμή για τη χτεσινή, πρωτοφανή για τα δεδομένα της Αιγύπτου, διαμαρτυρία ήταν οι φωτογραφίες και τα βίντεο που δείχνουν στρατιώτες, τις τελευταίες ημέρες, να ξυλοκοπούν γυναίκες διαδηλώτριες, να τις σέρνουν από τα μαλλιά ενώ αποκορύφωμα στάθηκε το βίντεο που δείχνει νεαρή διαδηλώτρια να τη σέρνουν στο οδόστρωμα και να τη χτυπούν ενώ έχει ξεγυμνωθεί από τη μέση και επάνω. Η λαϊκή αυτή πίεση υποχρέωσε το <B>Ανώτατο Στρατιωτικό Συμβούλιο</B>, που μέχρι χτες υποτιμούσε τις καταγγελίες αυτές και μιλούσε για «μεμονωμένα συμβάντα», <B>να εκδώσει εκτενή ανακοίνωση</B> όπου «απολογείται απέναντι στις Αιγύπτιες», αναγνωρίζοντας ότι πρόκειται για «κακοποιήσεις», τις οποίες δεσμεύεται, υποτίθεται, να ερευνήσει.</P><P>Ακόμη μεγαλύτερη οργή έχει προκαλέσει μεταξύ των διαδηλωτών η δήλωση ενός απόστρατου στρατηγού, που παραμένει σύμβουλος του Ανώτατου Στρατιωτικού Συμβουλίου, του Αμπντέλ Μονέιμ Κάτο, ο οποίος υποστήριξε ότι «οι περισσότεροι από τους διαδηλωτές αξίζει να τους πετάξει κανείς στους φούρνους του Χίτλερ»!</P><P>Τη δυσφορία της για τον τρόπο αντιμετώπισης της λαϊκής δυσαρέσκειας από το στρατό (αφού έτσι ελλοχεύει ο κίνδυνος περαιτέρω όξυνσής της και αποτυχίας περαιτέρω προώθησης των ιμπεριαλιστικών σχεδίων, για τον αστικό εκσυγχρονισμό που έχουν ανάγκη τα μονοπώλια) εξέφρασε χτες και η Αμερικανίδα υπουργός Εξωτερικών Χ. Κλίντον.</P></DIV><UL style="clear: both; list-style: none; text-align: right"><A href="http://www.rizospastis.gr/wwwengine/story.do?id=6607654" target="_blank"><SPAN class="icon_story_link" title="Μόνιμος σύνδεσμος δημοσιεύματος" style="width:16px;height:13px;cursor:pointer"> </SPAN></A><A href="moreLikeThis.do?storyId=6607654&amp;publDate=21/12/2011&amp;id=13821"><SPAN class="icon_story_more" title="Περισσότερα σαν αυτό" style="width:16px;height:13px;cursor:pointer"> </SPAN></A><A href="relay.do?page=mailStory&amp;id=6607654&amp;publDate=21/12/2011" target="_blank"><SPAN class="icon_story_mail" title="Ταχυδρόμηση δημοσιεύματος" style="width:16px;height:13px;cursor:pointer"> </SPAN></A><A href="storyPlain.do?id=6607654&amp;action=print" target="_blank"><SPAN class="icon_story_print" title="Εκτύπωση δημοσιεύματος" style="width:16px;height:13px;cursor:pointer"> </SPAN></A></UL></DIV></DIV></DIV></BODY></HTML>