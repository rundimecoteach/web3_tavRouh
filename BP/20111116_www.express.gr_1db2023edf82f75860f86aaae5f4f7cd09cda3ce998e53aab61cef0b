<HTML>
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY style="background-image: url('siteimg/BG.gif')" onload="showPanel2(document.getElementById('tap3'), 'panel3'); showPanel3(document.getElementById('bap3'), 'pan1');"><DIV align="center"><DIV align="center"><SPAN class="pathway">   Βρετανία: Η Ιατρική Ενωση ζητεί την απαγόρευση του καπνίσματος μέσα στο αυτοκίνητο 
 </SPAN><TABLE border="0" width="100%" id="table41" cellspacing="0" cellpadding="0"><TBODY><TR><TD align="left" class="contentheading" width="100%" style="">
				Βρετανία: Η Ιατρική Ενωση ζητεί την απαγόρευση του καπνίσματος μέσα στο αυτοκίνητο 
								</TD></TR></TBODY></TABLE><TABLE class="contentpaneopen"><TBODY><TR><TD class="date" align="left" align="left" colspan="2" valign="top"><SPAN class="createdate">
			 Πηγή: <A class="external" target="_blank" href="http://www.ana.gr">ΑΠΕ</A><FONT class="createdate"> 16/11/11-12:15</FONT></SPAN></TD></TR><TR><TD id="resize" class="size5" align="left" valign="top" colspan="2">

Η Βρετανική Ιατρική Ένωση (BMA) κάλεσε σήμερα την κυβέρνηση να απαγορεύσει το 
κάπνισμα μέσα στα αυτοκίνητα --εφαρμόζοντας δηλαδή ό,τι ισχύει για τους 
δημόσιους χώρους-- ώστε να προστατεύονται οι παθητικοί καπνιστές. Η Ένωση επικαλείται στοιχεία από σχετικές επιστημονικές έρευνες σύμφωνα με τα 
οποία τα επίπεδα των τοξινών μέσα σε ένα αυτοκίνητο είναι έως και 23 φορές 
υψηλότερα από εκείνα μέσα σε ένα μπαρ όπου επιτρέπεται το κάπνισμα.
Η Ένωση αναφέρει ότι ο καλύτερος τρόπος για την προστασία των παιδιών καθώς και 
των μη καπνιζόντων ενηλίκων θα είναι η καθολική απαγόρευση του καπνίσματος στο 
αυτοκίνητο, ακόμη κι αν στο όχημα δεν επιβαίνουν άλλοι. Προσθέτει ότι οι νέοι είναι ιδιαίτερα ευάλωτοι στο παθητικό κάπνισμα καθώς ο 
οργανισμός τους απορροφά περισσότερες τοξίνες και το ανοσοποιητικό τους σύστημα 
είναι λιγότερο ανεπτυγμένο. Από έρευνες προκύπτει ότι το παθητικό κάπνισμα μπορεί να αυξήσει τον κίνδυνο 
εμφάνισης μίας σειράς παθήσεων, όπως το σύνδρομο αιφνίδιου θανάτου στα βρέφη 
και το άσθμα, ενώ επιδεινώνει και την λειτουργία των πνευμόνων.
Οι ηλικιωμένοι είναι επιρρεπείς στα αναπνευστικά προβλήματα τα οποία μπορεί να 
επιδεινωθούν από την εισπνοή του καπνού του τσιγάρου, προειδοποιούν οι γιατροί. Αυτές οι ευάλωτες ομάδες ενδέχεται να μην μπορούν να αρνηθούν την επιβίβαση σε 
οχήματα με καπνό, αναφέρει η BMA. Σε καμία περιοχή της Αγγλίας δεν ισχύει μέχρι στιγμής η απαγόρευση, παρότι οι 
βουλευτές στη Βόρεια Ιρλανδία πρόκειται να συζητήσουν το θέμα. Στο μεταξύ, στην Ουαλία έχει ξεκινήσει εκστρατεία ενημέρωσης του κοινού για 
τους κινδύνους από το κάπνισμα μέσα στο αυτοκίνητο. Αξιωματούχοι έχουν δηλώσει 
ότι αν αυτή δεν επιτύχει κατά τα επόμενα τρία χρόνια τότε θα εφαρμοστεί η 
απαγόρευση.
Στην Αγγλία και τη Σκοτία πάντως δεν εξετάζεται η ψήφιση σχετικού νόμου επί του 
παρόντος. Η Ένωση, ωστόσο, θεωρεί ότι πρέπει να ληφθούν αυστηρά μέτρα.
Η Δρ Βίβιεν Νέιθανσον, διευθύντρια του τμήματος επαγγελματικών δραστηριοτήτων 
της BMA, δηλώνει: &quot;Κάθε χρόνο στην Αγγλία σημειώνονται περισσότεροι από 80.000 
θάνατοι εξαιτίας του καπνίσματος. Το ποσοστό αυτό ανέρχεται σε έξι εκατομμύρια 
παγκοσμίως. Το Ηνωμένο Βασίλειο πραγματοποίησε ένα μεγάλο βήμα προς τα εμπρός 
στη μάχη κατά του καπνίσματος απαγορεύοντάς το σε όλους τους κλειστούς χώρους 
αλλά μπορούν να γίνουν περισσότερα. Καλούμε τις αρχές σε όλη την επικράτεια να 
κάνουν το τολμηρό και θαρραλέο βήμα της απαγόρευσης στα ιδιωτικά οχήματα&quot;.
Η ίδια προσθέτει ότι &quot;τα στοιχεία για την επέκταση της νομοθεσίας κατά του 
καπνίσματος είναι συνταρακτικά&quot;.
Ο πρωθυπουργός Ντέιβιντ Κάμερον, πρώην καπνιστής ο ίδιος, δήλωσε ότι στηρίζει 
την παρούσα απαγόρευση του καπνίσματος σε δημόσιους χώρους. 
Έκθεση που συνέταξε πολυκομματική ομάδα βουλευτών αναφέρει ότι θα πρέπει να 
εξεταστούν παράλληλα και μη νομοθετικά μέτρα. Η Πολυκομματική Κοινοβουλευτική Ομάδα για το Κάπνισμα και την Υγεία αναφέρει 
ότι μία άμεση απαγόρευση θα ήταν &quot;αντιπαραγωγική&quot; καθώς απαιτείται ομοφωνία 
στην κοινωνία πριν από την λήψη ενός τέτοιου μέτρου. Επισημαίνει επίσης ότι ο 
έλεγχος για την τήρηση του μέτρου είναι δύσκολος. Αντίθετα, η BMA θεωρεί ότι η απαγόρευση είναι εύκολο να ελεγχθεί και προσθέτει 
ότι θα είχε επιπροσθέτως και το όφελος της πιθανής βελτίωσης της ασφάλειας 
καθώς το κάπνισμα μπορεί να αποσπά την προσοχή του οδηγού.
Ορισμένες ενώσεις υγείας συμφωνούν με την πρόταση της BMA, ωστόσο κάποιες άλλες 
όπως οι Asthma UK και British Heart Foundation υποστηρίζουν ότι η όποια 
απαγόρευση θα πρέπει να αφορά μόνο τα παιδιά. Το λόμπι όμως των καπνιστών, με την επωνυμία Forest, θεωρεί εντελώς 
&quot;αδικαιολόγητη&quot; την απαγόρευση. Εκπρόσωπος του υπουργείου Υγείας της Αγγλίας είπε: &quot;Δεν θεωρούμε ότι η 
νομοθεσία είναι ο πιο αποτελεσματικός τρόπος να ενθαρρυνθούν οι άνθρωποι να 
αλλάξουν τη συμπεριφορά τους.&quot; Ο ίδιος είπε ότι την άνοιξη θα ξεκινήσει 
διαφημιστική εκστρατεία που θα επικεντρώνεται στους κινδύνους από το κάπνισμα 
στο σπίτι και το αυτοκίνητο.
Πάντως, σε ορισμένα σημεία του κόσμου ήδη υφίσταται τέτοια απαγόρευση.Κάποιες 
πολιτείες του Καναδά, των ΗΠΑ και της Αυστραλίας, καθώς και ολόκληρη η Νότια 
Αφρική, έχουν ψηφίσει σχετική νομοθεσία, αλλά σε κάθε περίπτωση επικεντρώνεται 
στην απαγόρευση του καπνίσματος όπου παρευρίσκονται παιδιά.</TD></TR></TBODY></TABLE></DIV></DIV></BODY></HTML>