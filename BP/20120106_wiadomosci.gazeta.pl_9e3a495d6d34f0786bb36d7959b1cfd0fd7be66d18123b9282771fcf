<HTML lang="pl">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY id="pagetype_art" class="path_114873 path_wiadomosci"><DIV id="content"><DIV id="content_wrap"><DIV id="columns_wrap"><DIV id="col_left"><DIV id="row_3" class="content_row"><DIV id="holder_209" class="holder_cl3 holder_cl"><DIV id="gazeta_article"><H1 class="artTitle"> Eksperci: epidemia przewlekłych chorób oddechowych narasta </H1><DIV id="gazeta_article_author">PAP</DIV><DIV id="gazeta_article_tools"><A class="font" data-size="small" href="#">A</A><A class="font" data-size="normal" href="#">A</A><A class="font" data-size="big" href="#">A</A><A href="http://wiadomosci.gazeta.pl/wiadomosci/2029020,114873,10344459.html" data-height="600" data-width="960" class="print pop">Drukuj</A></DIV><DIV id="gazeta_article_lead"> Nawet 1 mld ludzi na świecie może chorować na najpowszechniejsze spośród przewlekłych chorób układu oddechowego. Są to choroby których całkowicie wyleczyć nie można a ich ofiarami pada coraz więcej ludzi - mówiono w piątek na konferencji prasowej w stolicy.  </DIV><DIV id="gazeta_article_body"><DIV id="art"><DIV id="art2"><DIV id="artykul">        Spotkanie z prasą zorganizowało Polskie Towarzystwo Alergologiczne w ramach konferencji organizacji Global Alliance Against Respiratory Diseases (GARD), która odbywa się w <A href="http://warszawa.gazeta.pl/warszawa/0,0.html" class="external_link">Warszawie</A> 23 i 24 września.         Wśród najbardziej powszechnych przewlekłych chorób układu oddechowego (Chronic Respiratory Diseases - CRD) znajdują się <A href="http://info.zdrowie.gazeta.pl/temat/zdrowie/astma" class="external_link">astma</A>, <A href="http://info.zdrowie.gazeta.pl/temat/zdrowie/przewlek%C5%82a+obturacyjna+choroba+p%C5%82uc" class="external_link">przewlekła obturacyjna choroba płuc</A> (POChP) oraz przewlekły nieżyt nosa. Jak powiedział w rozmowie z PAP prof. Piotr Kuna z Kliniki Chorób Wewnętrznych, Astmy i Alergii Uniwersytetu Medycznego w Łodzi, na te trzy choroby choruje na świecie ponad 1 mld ludzi. Co roku umiera spośród nich ponad 4 mln. Do dziś nie znaleziono skutecznego sposobu walki z tymi chorobami ani zahamowania wysokiej i wciąż rosnącej śmiertelności, która jest ich skutkiem.         &quot;Dwa najważniejsze elementy przyczyniające się do powstawania chorób układu oddechowego stanowią zmiany w naszym środowisku i w sposobie życia oraz palenie tytoniu&quot; - powiedział prof. Kuna. Wyjaśnił, że takimi niekorzystnymi zmianami środowiska są m.in. zwiększenie ilości spalin samochodowych, czy przenoszenie się ludzi ze wsi - gdzie żyli wśród zieleni - do miast, w których warunki dla funkcjonowania układu oddechowego nie są już tak korzystne. &quot;Musimy podejść do tego niezwykle kompleksowo, kompletnie zmienić nasze miasta. Nasze miasta i <A href="http://www.domiporta.pl/" class="external_link">domy</A> powinny być zatopione w zieleni, tylko to może nas uratować przed narastającą epidemią  tych chorób (CRD - PAP)&quot; - powiedział ekspert.         Prof. Piotr Kuna przypomniał, że Zgromadzenie Ogólne ONZ uchwaliło 21 września deklarację polityczną dotyczącą światowej walki z chorobami niezakaźnymi. Ekspert wymienił, że najważniejszymi spośród takich chorób są kolejno: choroby układu sercowo-naczyniowego, <A href="http://info.zdrowie.gazeta.pl/temat/zdrowie/nowotwory" class="external_link">nowotwory</A> i choroby układu oddechowego. &quot;To są na świecie trzy najważniejsze przyczyny zgonów&quot; - powiedział ekspert. Zaznaczył jednak że spośród nich tylko chorób układu oddechowego nie daje się skutecznie leczyć.         &quot;Musimy pracować nad świadomością tego, jakim zagrożeniem dla naszego zdrowia i życia są choroby układu oddechowego. Szczególnie że one w większości zaczynają się we wczesnym dzieciństwie&quot; - zaznaczył specjalista. Przyznał, że jeśli CRD diagnozowane będzie u pacjentów wcześniej, koszty leczenia takich osób mogą być znacznie mniejsze.         Celem konferencji GARD ma być przedstawienie i omówienie problemu przewlekłych chorób układu oddechowego, zaprezentowanie programu GARD uwzględniającego rolę lekarza rodzinnego w leczeniu przewlekłych chorób układu oddechowego, dyskusję nad jego dostosowaniem i wdrożeniem w krajach Unii Europejskiej. Podczas Konferencji przedstawione zostały prowadzone w Polsce programy i inicjatywy poświęcone walce z przewlekłymi chorobami układu oddechowego (badanie ECAP i GATS, Program POLASTMA oraz inne osiągnięcia, np. w zakresie walki z chorobą tytoniową). Jednym z celów konferencji jest opracowanie dokumentu, który zostanie przedstawiony na posiedzeniach Grupy Roboczej Zdrowia Publicznego w czasie polskiej prezydencji.         GARD jest odpowiedzią Światowej Organizacji Zdrowia (WHO) na narastający problem chorób układu oddechowego. Organizacja powstała w 2006 roku. Łączy instytucje działające w sferze walki z chorobami układu oddechowego. Jej celem jest wypracowanie strategii zapobiegania chorobom układu oddechowego możliwych do zastosowania w każdym kraju. </DIV></DIV></DIV></DIV><DIV id="gazeta_article_share"><P>Podziel się</P></DIV></DIV></DIV></DIV></DIV></DIV></DIV></DIV></BODY></HTML>