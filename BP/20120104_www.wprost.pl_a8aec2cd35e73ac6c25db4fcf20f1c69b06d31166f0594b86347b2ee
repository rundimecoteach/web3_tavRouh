<HTML xmlns="http://www.w3.org/1999/xhtml" xml:lang="pl" lang="pl">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY id="page_biznes"><DIV id="content-all"><DIV id="content-main"><DIV id="path"><SPAN class="path-item-pref">Tutaj jesteś:</SPAN><A href="/newsroom/?date=2013-03-16" class="path-item-home" title="Wprost.pl - Strona główna">Strona główna</A><SPAN class="path-item-sep">|</SPAN><A href="http://www.wprost.pl/biznes/" class="path-item">Biznes</A><SPAN class="path-item-arrow"> </SPAN><A href="http://www.wprost.pl/polityka-i-gospodarka/" class="path-item">Polityka i gospodarka</A><SPAN class="path-item-arrow"> </SPAN><SPAN class="path-item">Rząd: rolnik i sędzia mają pracować dłużej</SPAN></DIV><DIV id="left-column"><H2 class="art-title">Rząd: rolnik i sędzia mają pracować dłużej</H2><DIV class="art-date"><A href="/newsroom/2012-01-03/kalendarium.html" title="czytaj więcej wiadomości WPROST z dnia 2012-01-03">2012-01-03 07:11</A></DIV><DIV class="art-lead">
    Resort pracy chce, by do 67. roku życia pracowali nie tylko ubezpieczeni w ZUS, ale też w KRUS, śledczy i sędziowie – ujawnia &quot;Rzeczpospolita&quot;     </DIV><DIV class="art-content">Ministerstwo Pracy i Polityki Społecznej pracuje nad zapowiedzianym przez premiera Donalda Tuska podniesieniem wieku emerytalnego mężczyzn i kobiet do 67. roku życia. Według informacji &quot;Rz&quot;, dłużej popracują nie tylko ubezpieczeni w ZUS, ale również rolnicy. Nowe regulacje mają dotyczyć także zasad przechodzenia w stan spoczynku sędziów i prokuratorów. Projekt niedługo trafi do konsultacji społecznych. <P>- Jeszcze nie znamy tego projektu. U nas też rozważane są kwestie podwyższenia do 67 lat wieku, w którym np. sędziowie przechodzą w stan spoczynku, i zrównanie tego wieku dla kobiet i mężczyzn - mówi Patrycja Loose, rzecznik resortu sprawiedliwości. Dodaje, że dziś ok. 90 proc. sędziów przechodzi w stan spoczynku w wieku 70 lat. Podkreśla, że nie ma mowy o likwidacji samego stanu spoczynku.</P><DIV class="add300x250"><A href="#an_744516604" rel="nofollow">Skocz do tekstu</A><DIV class="add300x250-inside"> 
       REKLAMA   
       </DIV></DIV><P>Projektem Ministerstwa Pracy nie jest zaskoczone PSL. - Wiem, że taki zapis ma znaleźć się w projekcie. To oczywiste, że słowa premiera dotyczyły też rolników - mówi Eugeniusz Grzeszczak, wicemarszałek Sejmu z PSL. Dlatego ludowcy zgłaszają pomysły, by złagodzić reformę. - Rolnicy powinni mieć wyższe emerytury, bo dziś mają grosze. To się musi zmienić - przekonuje Marek Sawicki, minister rolnictwa.</P><P>Rząd na pierwszym posiedzeniu w tym roku ma pracować nad innymi propozycjami premiera z exposé, m.in. nad zmianą zasad waloryzacji rent i emerytur oraz ustawą o składkach zdrowotnych płaconych przez rolników. Waloryzacja kwotowa budzi wątpliwości konstytucyjne i nie zostanie wprowadzona na stałe. W sprawie składki zdrowotnej rolników nie ma zgody między PO i PSL. - Minister Sawicki zgłosi nasze postulaty. Mamy nadzieję, że zostanie wypracowany mądry kompromis - mówi Krzysztof Kosiński, rzecznik PSL.</P><P>zew, PAP, &quot;Rzeczpospolita&quot;</P></DIV></DIV></DIV></DIV></BODY></HTML>