<HTML>
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV style="width: 980px; margin-left: auto; margin-right: auto"><DIV id="contentDivMainColumnTotalWidth"><DIV id="wide_4_5_section"><DIV align="center" class="title1">Να συντονιστούν οι εργάτες σε όλο τον Ομιλο</DIV><DIV align="center" class="ltitle"><P>Σύσκεψη οργάνωσαν οι Ομοσπονδίες Γάλακτος Τροφίμων Ποτών - Τύπου Χάρτου και Χημικής Βιομηχανίας</P></DIV><DIV class="story_body"><DIV class="image"><TABLE cellpadding="5" cellspacing="0" border="0" align="right"><CAPTION align="bottom">Οι εργάτες της ΣΕΒΙΣΕ συνεχίζουν για δέκατη μέρα σήμερα τον απεργιακό τους αγώνα</CAPTION></TABLE></DIV>Συνεχίζουν και εντείνουν τον αγωνιστικό τους συντονισμό οι εργαζόμενοι στο γάλα, στα τρόφιμα και στα ποτά. Συγκεκριμένα, την περασμένη Κυριακή, πραγματοποιήθηκε κοινή σύσκεψη των ομοσπονδιών γάλακτος - τροφίμων - ποτών, τύπου και χάρτου, χημικής βιομηχανίας καθώς και προεδρείων των σωματείων στον όμιλο Φιλίππου (στην ιδιοκτησία του είναι μεγάλα εργοστάσια όπως ΦΑΓΕ, ΕΒΓΑ, ΜΟΡΝΟΣ, ΒΙΣ κλπ.).<P>Στη σύσκεψη αποφασίστηκε πως σε όποιο εργοστάσιο του ομίλου γίνει προσπάθεια αλλαγής εργασιακών σχέσεων σε μισθούς, ωράρια ή άλλη αντεργατική επίθεση στα δικαιώματα των εργαζομένων, τότε οι εργαζόμενοι θα προχωρήσουν σε κινητοποιήσεις σε όλο τον όμιλο. Ταυτόχρονα, και αφού πραγματοποιηθούν συνελεύσεις σε κάθε εργοστάσιο του ομίλου, θα γίνει νέα σύσκεψη μέσα στο Γενάρη, προχωρώντας ακόμη παραπέρα το συντονισμό τους. «<B>Απαντούμε με γενικές συνελεύσεις, συγκεντρώσεις, περιοδείες, συσκέψεις σε κάθε χώρο δουλειάς. Ζωντανεύουμε και μαζικοποιούμε τα συνδικάτα μας. Συγκροτούμε παντού εργοστασιακές επιτροπές, ενημερώνουμε τους εργαζόμενους για την κατάσταση στον κλάδο, συμπαραστεκόμαστε σε απολυμένους συναδέλφους</B>», επισημαίνεται στην κοινή ανακοίνωση των ομοσπονδιών.</P><DIV class="subtitle">Συνεχίζουν για 10η μέρα στη «ΣΕΒΙΣΕ»</DIV><P>Στο μεταξύ, συνεχίζουν τον απεργιακό τους αγώνα οι εργάτες της <B>ΣΕΒΙΣΕ</B> (εταιρεία βιολογικών προϊόντων). Με απεργιακή φρουρά για δέκατη μέρα σήμερα έξω απ' την πύλη του εργοστασίου, οι εργαζόμενοι διεκδικούν την άμεση καταβολή των δεδουλευμένων τους, μιας και παραμένουν απλήρωτοι επί τρεις περίπου μήνες. Η κατάσταση γίνεται κάθε μέρα και πιο δύσκολη και οι εργαζόμενοι βρίσκονται σε απόγνωση. Στο μεταξύ, η εργοδοσία εξακολουθεί να παραμένει άφαντη. Μόνο χτες, σύμφωνα με όσα καταγγέλλουν οι εργαζόμενοι, εμφανίστηκε ο οικονομικός διευθυντής και δήλωσε πως θα κλειδώσει το εργοστάσιο, κάτι που όμως δεν πέτυχε. Στην πράξη, η εργοδοσία επιχειρεί να «σπάσει» το ηθικό των απεργών.</P><P>Ταυτόχρονα, κλιμάκιο της Ομοσπονδίας Γάλακτος - Τροφίμων - Ποτών καθώς και των κλαδικών Συνδικάτων της Λάρισας και της Αθήνας, πραγματοποίησε χτες περιοδεία στο εργοστάσιο της γαλακτοβιομηχανίας <B>ΟΛΥΜΠΟΣ</B>, στην Αθήνα. Οι συνδικαλιστές κάλεσαν τους εργαζόμενους να απαντήσουν στην εργοδοτική επιθετικότητα, που εκφράζεται με τη σύσταση της Ενωσης Προσώπων και την υπογραφή ατομικών συμβάσεων και που επιδιώκει μειώσεις μισθών, κατάργηση της κλαδικής σύμβασης, διευθέτηση του χρόνου εργασίας (χτύπημα του 8ώρου) και χτύπημα των ασφαλιστικών δικαιωμάτων.</P></DIV><UL style="clear: both; list-style: none; text-align: right"><A href="http://www.rizospastis.gr/wwwengine/story.do?id=6607296" target="_blank"><SPAN class="icon_story_link" title="Μόνιμος σύνδεσμος δημοσιεύματος" style="width:16px;height:13px;cursor:pointer"> </SPAN></A><A href="moreLikeThis.do?storyId=6607296&amp;publDate=21/12/2011&amp;id=13821"><SPAN class="icon_story_more" title="Περισσότερα σαν αυτό" style="width:16px;height:13px;cursor:pointer"> </SPAN></A><A href="relay.do?page=mailStory&amp;id=6607296&amp;publDate=21/12/2011" target="_blank"><SPAN class="icon_story_mail" title="Ταχυδρόμηση δημοσιεύματος" style="width:16px;height:13px;cursor:pointer"> </SPAN></A><A href="storyPlain.do?id=6607296&amp;action=print" target="_blank"><SPAN class="icon_story_print" title="Εκτύπωση δημοσιεύματος" style="width:16px;height:13px;cursor:pointer"> </SPAN></A></UL></DIV></DIV></DIV></BODY></HTML>