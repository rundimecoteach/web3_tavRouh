<HTML>
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV style="width: 980px; margin-left: auto; margin-right: auto"><DIV id="contentDivMainColumnTotalWidth"><DIV id="wide_4_5_section"><DIV align="center" class="utitle1">ΣΥΛΛΑΛΗΤΗΡΙΑ ΠΑΜΕ - ΠΑΣΕΒΕ - ΠΑΣΥ - ΜΑΣ - ΟΓΕ</DIV><DIV align="center" class="title1">Σημαντικό βήμα στην ενίσχυση της πάλης για προστασία των ανέργων</DIV><DIV class="story_body"><DIV class="dropcap"><I>Στέρεο, συγκροτημένο και οργανωμένο βήμα στην ενίσχυση της πάλης για την αποφασιστική διεκδίκηση άμεσων μέτρων προστασίας και ανακούφισης των εκατοντάδων χιλιάδων ανέργων, στο δυνάμωμα και την κλιμάκωση του αγώνα ενάντια στη συντονισμένη επίθεση της κυβέρνησης του μαύρου μετώπου, της πλουτοκρατίας και της Τρόικας, αποτέλεσαν τα χτεσινά συλλαλητήρια και οι πολύμορφες παρεμβάσεις που πραγματοποίησαν το ΠΑΜΕ με τους συμμάχους του, την ΠΑΣΥ, την ΠΑΣΕΒΕ, το ΜΑΣ, την ΟΓΕ, στα οποία συμμετείχαν χιλιάδες εργαζόμενοι, άνεργοι, γυναίκες, αυτοαπασχολούμενοι, αγρότες, νεολαίοι, συνταξιούχοι μαζί με τις οικογένειές τους από άκρη σε άκρη σε όλη τη χώρα.</I></DIV><P>Στα χτεσινά συλλαλητήρια αποτυπώθηκε η δουλειά που έγινε όλο το προηγούμενο διάστημα για τη συσπείρωση των ανέργων. Διατρανώθηκε ότι η ελπίδα και η προοπτική βρίσκεται στην κλιμάκωση της πάλης, στη συσπείρωση στις Επιτροπές Αγώνα, στις Λαϊκές Επιτροπές σε κάθε γειτονιά και πόλη ενάντια στην αντιλαϊκή πολιτική, για να δημιουργηθούν οι προϋποθέσεις για μια άλλη κοινωνία, κόντρα και ενάντια σε αυτό το σύστημα που γεννά, αναπαράγει και τροφοδοτεί την ανεργία. Για μια κοινωνία που θα υπηρετεί τις σύγχρονες ανάγκες του λαού στην πλήρη και σταθερή εργασία, στην Υγεία, την Πρόνοια, την Παιδεία και την Ψυχαγωγία, στην Αναψυχή κλπ.</P><DIV class="subtitle">«Συλλογικές συμβάσεις, σταθερή δουλειά, πίσω δεν θα κάνει η εργατιά»</DIV><P>Στην Αθήνα, η Ομόνοια γέμισε από εργάτες, ανέργους, γυναίκες, νεολαίους, αυτοαπασχολούμενους και πλήθος κόσμου που έφταναν συγκροτημένα με τα πανό τους από τις προσυγκεντρώσεις. Ξεχώρισαν οι Επιτροπές Ανέργων και οι Λαϊκές Επιτροπές από Αθήνα, Πειραιά και κλαδικά συνδικάτα. Κυριάρχησαν συνθήματα για «έκτακτο επίδομα για την ανεργία και όχι επιταγές στην εργοδοσία», «σε κάθε κλάδο και τόπο της δουλειάς ενότητα και αγώνα της εργατιάς». Ξεχωριστή η παρουσία των απεργών της «Χαλυβουργίας».</P><DIV class="image"><TABLE cellpadding="5" cellspacing="0" border="0" align="right"><CAPTION align="bottom">Η συγκέντρωση στην Ομόνοια</CAPTION></TABLE></DIV>Στο συλλαλητήριο βρέθηκε πολυμελής αντιπροσωπεία της ΚΕ του ΚΚΕ, με επικεφαλής την ΓΓ της ΚΕ του Κόμματος, <B>Αλέκα Παπαρήγα</B>.<P>Πρώτος στο βήμα της συγκέντρωσης ανέβηκε ο <B>Γιώργος Φιλιππάκης</B>, από τους απλήρωτους εργαζόμενους του καναλιού ΑΛΤΕΡ. «Εμείς οι εργαζόμενοι στα ΜΜΕ πρέπει να διαπιστώσουμε ότι ο αγώνας μας δεν είναι μόνος. Είναι όλοι εσείς και πρέπει να τον απλώσουμε και να συνεργαστούμε στενά με τους υπόλοιπους εργαζόμενους», ενώ στάθηκε ιδιαίτερα στο κύμα αλληλεγγύης που έχει εκφραστεί από άλλους κλάδους και εργαζόμενους.</P><P>«Ελα μαζί μας για να οικοδομήσουμε τη μεγάλη λαϊκή εργατική συμμαχία. Για να γίνει ο λαός δύναμη εξουσίας. Για να κάνουμε λαϊκή κοινωνική περιουσία τις μεγάλες επιχειρήσεις», ήταν το κάλεσμα που απεύθυνε στους χιλιάδες ανέργους η <B>Φιλησία Χαλτσοτάκη</B>, από την Επιτροπή Ανέργων του Συλλόγου Εμποροϋπαλλήλων Αθήνας.</P><P>Η <B>Κωνσταντίνα Λυμπέρη</B>, απολυμένη από τη «BoFrost» από τον κλάδο των τροφίμων, μίλησε για τις απάνθρωπες συνθήκες εργασίας στην επιχείρηση υπογραμμίζοντας ότι από την πίεση και τρομοκρατία «κατά καιρούς ασθενοφόρα έπαιρναν συναδέλφους με κρίσεις πανικού, νευρικό κλονισμό, ανεβασμένη πίεση. Οι περισσότερες δούλευαν με ψυχοφάρμακα». Κόντρα όμως και ενάντια σε αυτήν τη βάρβαρη επίθεση του κεφαλαίου και της κυβέρνησης η απολυμένη δήλωσε ότι οι εργαζόμενες στην επιχείρηση «συνεχίζουμε τον αγώνα ενωμένες, δεν το βάζουμε κάτω».</P>Η <B>Φωτεινή Λυκουρέση</B> από την Επιτροπή Ανέργων του Σωματείου Λιθογράφων υπογράμμισε ότι για να νικηθεί ο αντίπαλος, το μαύρο μέτωπο της κυβέρνησης και της τρόικας «δεν αρκούν τα ξεσπάσματα και η αγανάκτηση. Χρειάζεται συνεχής, οργανωμένος, σωστά ταξικά προσανατολισμένος αγώνας, ώστε να μπουν στην πρώτη γραμμή οι ανάγκες της εργατικής οικογένειας».<DIV class="subtitle">Δεν θα μας εξαθλιώσουν</DIV><P>Τελευταία ομιλήτρια η <B>Δέσποινα Παπασαράντου</B>, από την Επιτροπή Ανέργων Νίκαιας.</P><P>«Μας απειλούν - υπογράμμισε - με τον μπαμπούλα της χρεοκοπίας, αλλά δε θα μας λυγίσουν! Ο άνεργος γνωρίζει καλά τι σημαίνει χρεοκοπία. Τι σημαίνει να μην μπορείς να πάρεις το γάλα των παιδιών σου. Να μη δέχονται το μωρό σου στον παιδικό σταθμό, σα να σε τιμωρούν που είσαι άνεργος. Να έρχεται το τέλος κάθε μήνα και να μετράς &quot;πάκο&quot; τους λογαριασμούς που δεν έχεις να πληρώσεις. Ο άνεργος έχει ήδη χρεοκοπήσει. Χρεοκοπία είναι το παιδί σου να λιποθυμά από την πείνα στο σχολείο. Χρεοκοπία είναι να μην έχει πετρέλαιο και κρέας ο παιδικός σταθμός. Χρεοκοπία είναι σε τελική ανάλυση να μην έχει ο εργάτης δουλειά. Ο άνεργος είναι ο χρεοκοπημένος εργάτης.</P><P>Δεν θα καταφέρουν να μας εξαθλιώσουν. Μέσα από τον οργανωμένο αγώνα, μέσα από τα ταξικά συνδικάτα, το ΠΑΜΕ, παλεύουμε ώστε να κάνουμε πράξη το σύνθημα: ένας για όλους και όλοι για έναν! Ο άνεργος πρώτο καθήκον έχει να οργανωθεί στο σωματείο του. Να παλέψει για την αφύπνιση όλων των εργατών του κλάδου του. Να οργανώσει με άλλους συναδέλφους του την πάλη σε όλους τους χώρους δουλειάς. Να αποδείξει στην πράξη ότι δε λύγισε, ότι βαστά. Οτι δε συμβιβάστηκε με την ανεργία, δεν το φοβήθηκε. Να ατσαλώσει τη συνείδηση και τη μαχητικότητα των άλλων εργατών. Να τους πει ότι για να μη χάνουν τη δουλειά τους οι εργάτες, πρέπει να τη χάσουν οι βιομήχανοι, οι εφοπλιστές, οι μεγαλέμποροι».</P><P>Ακολούθησε πορεία που κατέληξε στο υπουργείο Εργασίας στην οδό Πειραιώς. Οι χιλιάδες διαδηλωτές ανανέωσαν το ραντεβού στον αγώνα, σπίτι το σπίτι, γειτονιά τη γειτονιά, πόλη την πόλη για τη συσπείρωση των ανέργων στις Επιτροπές των σωματείων, στις Λαϊκές Επιτροπές.</P></DIV><UL style="clear: both; list-style: none; text-align: right"><A href="http://www.rizospastis.gr/wwwengine/story.do?id=6607724" target="_blank"><SPAN class="icon_story_link" title="Μόνιμος σύνδεσμος δημοσιεύματος" style="width:16px;height:13px;cursor:pointer"> </SPAN></A><A href="moreLikeThis.do?storyId=6607724&amp;publDate=21/12/2011&amp;id=13821"><SPAN class="icon_story_more" title="Περισσότερα σαν αυτό" style="width:16px;height:13px;cursor:pointer"> </SPAN></A><A href="relay.do?page=mailStory&amp;id=6607724&amp;publDate=21/12/2011" target="_blank"><SPAN class="icon_story_mail" title="Ταχυδρόμηση δημοσιεύματος" style="width:16px;height:13px;cursor:pointer"> </SPAN></A><A href="storyPlain.do?id=6607724&amp;action=print" target="_blank"><SPAN class="icon_story_print" title="Εκτύπωση δημοσιεύματος" style="width:16px;height:13px;cursor:pointer"> </SPAN></A></UL></DIV></DIV></DIV></BODY></HTML>