<HTML xmlns="http://www.w3.org/1999/xhtml" xmlns:OG="http://ogp.me/ns#" xmlns:FB="http://www.facebook.com/2008/fbml">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV id="body"><DIV id="main_content"><DIV id="content"><DIV class="lft1"><DIV id="article"><DIV class="author"><A href="/publikacje;-;agata;chabierska,zrodlo,10.html"><I>Agata Chabierska</I></A></DIV><H1>Średnia długość penisa w Europie</H1><DIV class="content"><SPAN id="adkontekst_intertext"><DIV class="txt"><P><STRONG>W sieci znów powiało grozą centymetra – w grudniu pojawiła się przygnębiająca dla Polaków mapa długości penisów na kontynencie…</STRONG></P><P style="text-align: center;"><SPAN style="color:#aaaaaa;"><EM>Fot. alphadesigner.com</EM></SPAN></P><P>
	I choć wiarygodność danych jest dość tajemnicza i brakuje opisu metodologii pomiarów i porównań, panowie oczywiście patrzą, kiwają głowami i komentują… Fenomen Francji tłumaczy się od razu wysokim odsetkiem imigrantów, a wiadomo, że czarne musi być długie. Kompleks afroamerykańskiego penisa wydaje się dosłownie nie mieć końca!
	Wygrywają, jak w poprzednich tego typu zestawieniach, Węgrzy, co bardziej filozoficznych panów może skłonić do zmiany diety na bardziej ognistą. Może to od przypraw bowiem stymulowany jest obieg krwi i rozmiar erekcji? Bo właśnie trzeba wspomnieć, że to co oglądamy na kontrowersyjnej mapie to średnie osiągi w centymetrach w stanie wzwodu, a więc przodujące nacje mogą nie tyle być szczodrze obdarzone przez naturę, ale po prostu mieć diabła w duszy. I tym sposobem znowu wracamy do ostrej papryczki… i piwa. Czesi zajmują wszak w europejskim rankingu miejsce trzecie, co bez ciemnoskórych imigrantów i ognistych przypraw jest trudne do uzasadnienia. Może mierzyli pod wpływem trzech kufli?
	Problemem takich rankingów pozostaje wciąż bowiem męska natura lubiąca opowiadać z fantazją o „taaaakiej rybie”. Czy rzeczywiście respondent, nawet jeśli anonimowy, po wyjściu zza badawczej zasłonki z centymetrem w dłoni, nie będzie miał zawsze ochoty zaokrąglić w górę? Przecież nawet dla samego siebie przyjemniej usłyszeć 15 cm niż 14,6…
	Na tym tle możemy być tylko dumne z Polaków, którzy nie boją się prawdy. Bo też przecież prawdziwy słowiański kochanek wie, że nie rozmiar, ale talent… i twardość!</P></DIV></SPAN></DIV></DIV></DIV></DIV></DIV></DIV></BODY></HTML>