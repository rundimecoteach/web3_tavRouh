<HTML lang="pl">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV id="titleHeader"><DIV class="contentHeader titleblock"><SPAN class="flipFlop" rel="init=checkWidth"><DIV class="meta">

            
                25 gru 11 13:07
                ,
                    
                        PG
                    
                
                 | 
                     
                           mirror.co.uk
                     
                
            
        </DIV></SPAN><H1>Rzadka choroba, wywiercili w głowie chorej otwór</H1></DIV></DIV><DIV id="contentWrapId" class="contentWrap"><DIV id="contentBody"><DIV class="contentBody" data-service-path="wiadomosci.swiat.wielka_brytania_i_irlandia" data-topic="Wielka Brytania i Irlandia" data-id="200cce6d-7b89-4bab-ac18-08a0c8bf270b" id="detail"><P class="hyphenate"> Brytyjskim medykom, dzięki nowatorskiemu leczeniu, udało się wyleczyć 55-letnią pacjentkę z zespołem Tourette'a. Jayne Bargent bardzo często doznawała gwałtownych szarpnięć głowy, często w trudem łapała dech i jak sama mówi żyła jak odludek. Była tak zdesperowana, że chciała w Szwajcarii poddać się eutanazji - informuje serwis mirror.co.uk. </P><P class="hyphenate"> Bargent nie mogła gotować, prowadzić samochodu, czytać, a nawet samodzielnie chodzić. Trwało to do momentu, kiedy przeszła zabieg tak zwanej głębokiej stymulacji mózgu. </P><P class="hyphenate"> Chirurdzy z National Hospital for Neurology and Neurosurgery w Londynie wywiercili w głowie pacjentki mały otwór, przez który włożyli do środka dwie elektrody. Następnie do elektrod podłączono prąd. Po 40 minutach od zabiegu nieomal wszystkie objawy choroby zniknęły. </P><P class="hyphenate"> Jayne Bargent z Hampshire, jest jedną z 12 dorosłych osób z ciężkim zespołem Tourette'a wyposażonych w stymulator mózgu. Osoby te będą monitorowane przez sześć miesięcy. </P><P class="hyphenate"> - W odpowiedzi na ciągłe dostarczanie stymulacji w mózgu następują zmiany. Z każdym dniem i tygodniem będzie lepiej - powiedział neurolog dr Tom Foltynie. </P><P class="hyphenate"> - To niesamowite. Nie czuję już się tą samą osobą. Przez trzy ostatnie lata mój stan się ciągle pogarszał, a teraz żyje na nowo - wyznała szczęśliwa kobieta. </P><P class="hyphenate"> Zespół Tourette’a jest wrodzonym zaburzeniem neurologicznym, które charakteryzuje się występowaniem licznych tików motorycznych i głosowych. W cięższych przypadkach symptomem choroby może być mimowolne przeklinanie lub wykonywanie nieprzyzwoitych gestów. Z badań wynika, że na zespół Tourette’a cierpi 1-5 na każde 1000 - 10 000 osób (wg różnych statystyk). </P><P class="hyphenate"><STRONG>Zobacz najciekawsze materiały wideo: </STRONG></P><P class="hyphenate"> Sławni politycy i ludzie ze świata show-biznesu występują w &quot;osobliwej&quot;, żeby nie powiedzieć dość &quot;obscenicznej&quot; roli. Na bożonarodzeniowych figurkach sprzedawanych w hiszpańskiej Katalonii występują oni z odsłoniętymi pośladkami, w dość dwuznacznej pozycji. Wśród sportretowanych w ten sposób osób znajdują się ludzie z pierwszych stron gazet: od gwiazd muzyki, przez prezydenta USA po papieża.<STRONG> Zobacz wideo</STRONG></P><P class="hyphenate"> Więcej reportaży, komentarzy i ciekawostek - zobacz wideo! </P><P class="hyphenate"> (RC) </P></DIV></DIV></DIV></BODY></HTML>