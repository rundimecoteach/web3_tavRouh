<HTML xmlns="http://www.w3.org/1999/xhtml" xml:lang="pl" xmlns:OG="http://opengraphprotocol.org/schema/" xmlns:FB="http://www.facebook.com/2008/fbml">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY id="motoryzacja"><DIV id="content" class="clearfix"><DIV id="colLeft"><DIV id="contentText" class="news"><DIV id="taM1" style="display:block;"><DIV class="body clearfix"><DIV class="lake"><DIV class="island"><DIV class="sz"><UL><LI><A href="http://www.wnp.pl/artykuly/jak-audi-wykorzystuje-przyszlosciowe-zrodla-energii,7999.html">Jak Audi wykorzystuje przyszłościowe źródła energii?</A></LI></UL></DIV></DIV></DIV><P class="firstp">
Aby pokryć zapotrzebowanie na wykwalifikowanych pracowników w ciągu najbliższych kilku lat, firma i przedstawiciele organizacji pracowniczych dogadały się w kwestii stałych umów o pracę dla
stażystów, absolwentów szkół zawodowych, szkoleń i uczestników programu STEP (badania i doświadczenia w praktyce). Samo Audi rozwija program promocji i rozwoju własnych pracowników ponad
ich wąskie specjalizacje. - Umożliwiamy np. naszym ludziom zdobycie doświadczenia za granicą, wyjaśnia Sigi.

Audi planuje zainwestować od 2012 do 2016 roku 13 mld euro w nieruchomości, maszyny i urządzenia i będzie to największy program inwestycyjny w historii firmy. - W celu utrzymania zyskownego
wzrostu, nie będziemy szczędzić wydatków na nowe produkty, powiedział Axel Strotbek, Członek Zarządu ds. finansowych i organizacyjnych Audi AG. - Koncern planuje inwestować ponad 2 mld euro
rocznie w nowe produkty i technologie. W sumie ponad 10,5 mld euro ma być przeznaczone na rozwój nowych modeli i technologii przyszłości, takich jak napęd elektryczny lub hybrydowy.

Producent samochodów wyda znaczne kwoty na doposażenie swoich fabryk. Np. w 2013 r. wydział karoserii, lakiernia i tłocznia mają być dodane do istniejącej linii silnika i montażu pojazdów w
fabryce w Győr. Program inwestycyjny koncentruje się jednak głównie na lokalizacjach niemieckich. - W latach 2012-2016 planujemy zainwestować prawie 8 mld euro w Ingolstadt i Neckarsulm, bo te
zakłady i ich pracownicy są fundamentem naszego sukcesu, podkreśla Strotbek.

W kolejnych latach Audi planuje rynkowe premiery nowych modeli np. hybrydowego A8, który będzie jednym z najlżejszych sedanów w swojej kategorii. Hybryda będzie w stanie pokonać do 3 km ze
stałą prędkością 60 km/h w trybie czysto elektrycznym. Marka zapowiada też wprowadzenie nowego kompaktu A3 oraz modeli z wyższej półki np. A6 allroad quattro. Audi chce zostać też jednym z
pierwszych producentów klasy premium, wprowadzającym na rynek w krótkich seriach elektryczny samochód sportowy - Audi R8 e-tron.
</P></DIV></DIV></DIV></DIV></DIV></BODY></HTML>