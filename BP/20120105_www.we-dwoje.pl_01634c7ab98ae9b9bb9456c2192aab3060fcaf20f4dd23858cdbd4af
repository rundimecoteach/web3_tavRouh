<HTML xmlns="http://www.w3.org/1999/xhtml" xmlns:OG="http://ogp.me/ns#" xmlns:FB="http://www.facebook.com/2008/fbml">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV id="body"><DIV id="main_content"><DIV id="content"><DIV class="lft1"><DIV id="article"><DIV class="author"><A href="/publikacje;-;materialy;prasowe,zrodlo,376.html"><I>Materiały prasowe</I></A></DIV><H1>Sposób na zmarszczki - Radiesse czy kwas hialuronowy?</H1><DIV class="content"><SPAN id="adkontekst_intertext"><DIV class="txt"><P><STRONG>Jaki jest sposób na zmarszczki? Medycyna estetyczna odpowiada – nie wypełnianie pojedynczych zagłębień, ale wolumetria oraz naturalne zagęszczenie całej skóry oczywiście odbywające się bez skalpela.</STRONG></P><P>
	Najnowsze metody odmładzania koncentrują się więc na użyciu dwóch komplementarnych substancji. Jedną z nich jest dobrze znany kwas hialuronowy a drugą – hydroksyapatyt wapnia obecny od niedawna na rynku pod nazwą Radiesse. Co owe substancje mogą zrobić dla Ciebie?</P><P><SPAN style="color: rgb(168, 21, 63);"><STRONG>Starzenie się skóry – czym jest Efekt „V”?</STRONG></SPAN></P><P>
	Gest ułożenia palców w literę V wywodzi się co najmniej z początku XV wieku i oznacza Victorię - zwycięstwo. Efekt „V”, jeśli chodzi o urodę to również zwycięstwo, ale odniesione nad procesami starzenia się. Młoda twarz charakteryzuje się bowiem właśnie tym, że przypomina swym kształtem literę V lub trójkąt, w którym wyraźnym wierzchołkiem jest broda, a podstawa opiera się na mocno zarysowanych kościach policzkowych. Jednak wraz z wiekiem kształt twarzy ulega zmianom i prezentuje się jak odwrócona litera V. Najbardziej wyrazistym elementem staje się podstawa nosa, podściółka tłuszczowa ładnie podkreślająca policzki opada a żuchwa i broda traci swój zarys. Wcześniej z owymi efektami działania siły grawitacji można było walczyć jedynie poprzez lifting wykonywany za pomocą skalpela. Dzisiaj sposób na zmarszczki oraz młody owal twarzy jest zdecydowanie bardziej przyjazny – wystarczy właściwie dobrać rodzaj wypełniacza do obszaru twarzy i wstrzyknąć niewielką ilość tych substancji. Radiesse czy kwas hialuronowy? Który wypełniacz zmarszczek wybrać?</P><P><SPAN style="color:#a8153f;"><STRONG>Radiesse – hydroksyapatyt wapnia i jego specyfika</STRONG></SPAN></P><P>
	O wyjaśnienie specyfiki nowego wypełniacza poprosiliśmy dr Klaudię Zwiorek-Czech z krakowskiego Face&amp;Body Institute. – Hydroksyapatyt wapnia to substancja naturalnie występująca w naszym organizmie, znajdująca się w szkliwie oraz okostnej i stanowiąca rusztowanie zębów i kości. Bazą Radiesse jest właśnie hydroksyapatyt wapnia, który umieszczono w matrycy żelowej, dzięki czemu efekt wypełnienia zmarszczek i wymodelowania twarzy jest natychmiastowy. Żel zostaje całkowicie wchłonięty przez organizm po około 3 miesiącach od iniekcji Radiesse, ale nie oznacza to, że nasza twarz powraca do stanu sprzed zabiegu. Hydroksyapatyt wapnia do tego czasu wytwarza już bowiem nowe włókna kolagenowe, które zagęszczają skórę i sprawiają, że odzyskuje ona naturalną młodość, a żywotność włókien kolagenowych wynosi ok. 2 lata – tłumaczy chirurg.
	Radiesse działa zatem dwutorowo – natychmiast, ale na krótko wypełnia zmarszczki żelem oraz stymuluje skórę do produkcji kolagenu i dzięki temu uzyskujemy długofalowe rezultaty odmłodzenia. Radiesse jest bardzo trwałym wypełniaczem, bo jego efekty – w zależności od obszaru wstrzyknięcia – mogą utrzymywać się do 35 miesięcy.</P><P><SPAN style="color:#a8153f;"><STRONG>Rodzaje wypełniaczy a obszar twarzy</STRONG></SPAN></P><P>
	Radiesse czy kwas hialuronowy? Wiemy już, że wybór wypełniacza zależy od obszaru twarzy, który planujemy poddać zabiegowi. Czy to oznacza, że nie wszędzie można przeprowadzić iniekcję Radiesse? – Hydroksyapatyt wapnia po wstrzyknięciu pod skórę zachowuje się inaczej niż kwas hialuronowy. Dosyć szybko przybiera ostateczną postać chemiczną i dlatego też iniekcja powinna być przeprowadzana przez doświadczonego i wyszkolonego lekarza. W niektórych miejscach twarzy, takich jak np. skronie, okolica jarzmowa czy bruzdy nosowo-wargowe można użyć zarówno kwasu hialuronowego jak i hydroksyapatytu wapnia. Radiesse szczególnie polecamy natomiast do „otworzenia oka” - preparat wstrzyknięty na granicy włosów oraz okolic skroni podnosi je i poszerza oczy. Bardzo dobre i niezwykle długie efekty przynosi iniekcja Radiesse w grzbiet nosa, dzięki czemu możemy zlikwidować garbki i udoskonalić profil, a rezultat utrzymuje się aż do 35 miesięcy – wyjaśnia Agnieszka Gomolińska z Face&amp;Body Institute.
	To, jaki wybrać preparat do konkretnego obszaru twarzy powinien indywidualnie ustalić lekarz. Na pewno jednak, gdy zechcemy powiększyć usta, to powinnyśmy wybrać kwas hialuronowy, ponieważ Radiesse nie jest w tym przypadku zalecany. Ponadto hydroksyapatyt wapnia można stosować jedynie na twarzy, ale gdy już ją odmłodzimy, to warto zastanowić się również nad odjęciem lat naszej szyi, dekoltowi i dłoniom, a do tych miejsc polecany jest kwas hialuronowy. Preparaty na bazie kwasu hialuronowego stosowane są także do wypełnienia tzw. doliny łez. Jak zatem widzimy – wiedza o tym, gdzie można zastosować dany wypełniacz jest dosyć specjalistyczna. Dlaczego w pewnych obszarach lepiej użyć Radiesse a w innych – kwasu hialuronowego. Czy ma to związek z bezpieczeństwem pacjenta?</P><P><SPAN style="color:#a8153f;"><STRONG>Czy substancje wypełniające są bezpieczne?</STRONG></SPAN></P><P>
	Kwas hialuronowy i hydroksyapatyt wapnia to substancje wzajemnie się uzupełniające, nie konkurujące ze sobą. Każdy ma swoje zalety, a w połączeniu – spektakularnie odmłodzą naszą twarz. Radiesse warto stosować w odpowiednich miejscach na twarzy, by wygładzić zmarszczki, wypełnić zagłębienia, odzyskać młodzieńczy owal i przezwyciężyć efekty nieubłaganej grawitacji. Poza twarzą i w niektórych jej rejonach, takich jak np. dolina łez czy usta należy zdecydować się na zabieg z wykorzystaniem preparatu opartego na bazie kwasu hialuronowego.
	Oba wypełniacze są całkowicie bezpieczne dla naszego zdrowia i przeszły wiele szczegółowych badań. Radiesse dopuszczono do użycia w Unii Europejskiej już w 2004 roku, w 2006 roku uzyskał atest FDA, a tylko w ubiegłym roku w USA przeprowadzono niemal 120 tysięcy zabiegów z wykorzystaniem tego produktu. Kwas hialuronowy i hydroksyapatyt wapnia jako substancje naturalnie występujące w organizmie, nie powodują alergii czy innych niepożądanych skutków, a iniekcje możemy powtarzać tak często, jak okaże się to konieczne bez obawy o nasze zdrowie i urodę, choć – jak wspominaliśmy wcześniej – warto oddać się w ręce doświadczonego lekarza medycyny estetycznej posiadającego odpowiedni certyfikat.
	Choć Radiesse jest jeszcze mniej popularny niż kwas hialuronowy to jednak wróżymy mu spory sukces. Ten preparat zyskał już bowiem zaufanie wielkich hollywoodzkich gwiazd i stał się ich sposobem na zmarszczki. Ponoć odmładzają się dzięki niemu m.in. Brad Pitt i Jeniffer Aniston i jak możemy zaobserwować – jest to odmłodzenie bardzo naturalne i równie skuteczne.</P></DIV></SPAN></DIV></DIV><DIV id="article_tools"><DIV id="article_rate"><DIV itemscope="" itemtype="http://data-vocabulary.org/Review-aggregate"><DIV class="ttl">OCEŃ</DIV></DIV></DIV></DIV></DIV></DIV></DIV></DIV></BODY></HTML>