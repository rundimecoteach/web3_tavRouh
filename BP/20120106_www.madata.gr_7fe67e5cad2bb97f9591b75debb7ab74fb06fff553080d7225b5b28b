<HTML xmlns="http://www.w3.org/1999/xhtml" lang="en-US" xml:lang="en-US">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY id="layout_default"><DIV id="container"><DIV id="content"><DIV id="dynamic_box_center"><DIV id="box_center_holder"><DIV id="article_holder"><H1>Ναρκωτικά: Είναι πιο επικίνδυνα από ό,τι νομίζουμε</H1><DIV class="article_metadata"><SPAN class="metadata_time">07 Ιανουαρίου 2012,   10:37</SPAN></DIV><DIV id="article_body"><P>Κατηγορούν τους έφηβους που καταφεύγουν στα ναρκωτικά γι’ αυτήν τη συμπεριφορά τους. Με φοβίζουν όσα λένε για τα παιδιά που αυτήν τη συγκεκριμένη περίοδο της ζωής τους, εκεί κοντά στα δεκατρία με δεκαέξι αναρωτιούνται: «Ποιος είμαι; Πού πηγαίνω; Από πού έχω έρθει; Για πόσο καιρό θα είμαι εδώ;». Από εδώ αρχίζουν όλα. Ετσι αρχίζουμε να ψάχνουμε για τις απαντήσεις.Τότε γίνεται για πολλούς και η μοιραία συνάντηση με τις ουσίες, άλλοτε από περιέργεια, από μαγκιά ή γιατί θέλουμε να μπούμε στην παρέα, να έχουμε φίλους, να μη νιώθουμε μόνοι και παραμελημένοι. Ομως και εμείς δεν ξέρουμε σε ποιο λάκκο με φίδια έχουμε πέσει. Μιλήστε γι’ αυτό, ίσως έτσι μας βοηθήσετε να δούμε την αληθινή πλευρά του προβλήματος, μας γράφει η Λίλη Βλάσση.Με την ελπίδα ότι αγγίζοντας ξανά αυτό το θέμα θα προλάβουμε την καταστροφή και το 2012 κάποιοι έφηβοι δεν θα κάνουν τη μοιραία συνάντηση με τις εξαρτησιογόνες ουσίες, μιλάμε ανοιχτά για τα ναρκωτικά και για το τι πρέπει να προσέξουμε ακόμη και για τις ουσίες που φαινομενικά δείχνουν αθώες. Οι πιο συχνά χρησιμοποιούμενες ουσίες είναι:ΚΑΝΝΑΒΗ(Χασίς, μαριχουάνα, χόρτο, μπάφος, φούντα, μαύρο, τσιγαριλίκι, ψημένο, γκάντζα, αφγάνι, grass, herb)- Περιέχει 400 χημικές ουσίες, μεταξύ των οποίων και το βενζοπυρένιο, που είναι ισχυρά καρκινογόνο. Περιέχει περισσότερη πίσσα από το κοινό τσιγάρο και ύστερα από μόνο μία χρήση παραμένει και βλάπτει τον οργανισμό για τριάντα ολόκληρες ημέρες!- Διαταράσσει την πρόσφατη μνήμη, την πνευματική δραστηριότητα, την κρίση και την αντίληψη (π.χ. οι νέοι που κάνουν χρήση μπορεί να μη θυμούνται βασικά πράγματα, όπως η ημερομηνία γενεθλίων τους ή οι ημέρες της εβδομάδας, ενώ αδυνατούν να κάνουν απλές μαθηματικές πράξεις).- Μειώνει τη μυϊκκή δύναμη και επηρεάζει τις λειτουργίες που απαιτούν επιδεξιότητα, όπως η οδήγηση.- Αν και αμφισβητείται η σωματική εξάρτηση, ο οργανισμός πρέπει να χρησιμοποιήσει μεγαλύτερη ποσότητα ή κάτι ισχυρότερο, για να έχει το ίδιο αποτέλεσμα.- Αλλες συνέπειες: σύγχυση, διαταραχή αντίληψης του χρόνου, άγχος / φόβος / πανικός, βίαιες πράξεις, κατάθλιψη, καρκίνος λάρυγγα / στόματος / προστάτη, συνεχής βήχας, αναπνευστικές λοιμώξεις, αναπνευστική ανεπάρκεια.ΚΟΚΑΪΝΗ(Κόκα, σκόνη, αναψυκτικό, snow, χιόνι, κοκό, dust, C)- Ουσία που προκαλεί γρήγορα διέγερση και δίνει αίσθημα ζωντάνιας και αυτοπεποίθησης. Ομως ακολουθούν έντονη κόπωση και ευερεθιστότητα, δυσάρεστα συναισθήματα, θυμός, άγχος, παράνοια.- Ο συνδυασμός της κοκαΐνης με αλκοόλ αυξάνει την πιθανότητα αιφνίδιου θανάτου.- Προκαλεί πολύ έντονη ψυχολογική εξάρτηση που επιμένει για πολύ και μπορεί να είναι αιτία διακοπής της προσπάθειας απεξάρτησης.- Μειώνει την όρεξη και φέρνει αϋπνία. Η χρόνια χρήση καταστρέφει το ρινικό διάφραγμα, προκαλεί πρόωρη γήρανση, βλάβες στη λειτουργία της καρδιάς και του εγκεφάλου. Ως ενέσιμη είναι επικίνδυνη για μετάδοση μολυσματικών ασθενειών (AIDS, ηπατίτιδα Β και C κ.ά.).ΗΡΩΙΝΗ(Πρέζα, Η, σκόνη, ζουζού, ζα, φιρφιρίκι, brown sugar, παραμύθα)- Είναι πολύ ισχυρό ναρκωτικό που ανήκει στην οικογένεια των οπιοειδών, φτάνει πολύ γρήγορα στον εγκέφαλο και επιδρά στη σκέψη και τη μνήμη.- Προκαλεί ψυχολογική και σωματική εξάρτηση με στερητικό σύνδρομο (πυρετό, ρίγη, εμετούς, κράμπες), το οποίο όμως δεν κρατάει πολύ και δεν είναι θανατηφόρο.- Η ποιότητα και η καθαρότητά της εξαρτώνται από πολλούς παράγοντες, με απρόβλεπτες συνέπειες, όπως αυτή του θανάτου από υπερβολική δόση.- Η ενέσιμη χρήση με κοινές βελόνες είναι η πρώτη αιτία μετάδοσης μολυσματικών ασθενειών όπως το AIDS, ηπατίτιδες Β και C κ.ά.CLUB DRUGS(Εκσταση, Ε. X. XTC, κεταμίνη, Κ, special Κ, βιταμίνη, κουμπιά, τριπάκια, φράουλες, bubble, liquid, speed, ice, PCP, σκόνη αγγέλου, χάπια ραντεβού)- Μπορεί αυτός που τα χρησιμοποιεί προς στιγμή να νιώσει μια έντονη έξαψη, ευφορία και την αίσθηση ότι αποκτά ενέργεια. Αυτό διαρκεί για μικρό χρονικό διάστημα, ενώ οι βλάβες που μπορεί να προκληθούν είναι μεγάλες.- Καταστρέφουν τα εγκεφαλικά κύτταρα, παραποιούν τις αισθήσεις, τη μνήμη, την κρίση, τον συντονισμό. Η συχνή χρήση φέρνει απώλεια μνήμης και συνείδησης, άγχος, πανικό, κατάθλιψη, ψυχωτικά επεισόδια, κώμα, ακόμη και θάνατο.- Μέσα σε λίγα λεπτά μπορούν να προκαλέσουν δύσπνοια, αφυδάτωση, απώλεια του ελέγχου των μυών και των κινήσεων, θολή όραση, κακή αντίληψη της πραγματικότητας, διαταραχή της καρδιακής λειτουργίας και της κυκλοφορίας του αίματος, που μπορεί να οδηγήσει σε καρδιακή ή νεφρική ανεπάρκεια.Είναι πιο επικίνδυνα από ό,τι νομίζουμε: οι συνδυασμοί μεταξύ τους ή με αλκοόλ μπορεί να έχουν μοιραία κατάληξη. Δεν μπορεί κανείς να είναι ποτέ σίγουρος για τα χημικά συστατικά που χρησιμοποιήθηκαν για την παρασκευή ή για την καθαρότητά τους. Το πόσο δυνατά ή επικίνδυνα είναι κάθε φορά, είναι κάτι που δεν μπορεί κάποιος να το ξέρει από πριν. Στα club drugs ανήκουν τα «χάπια του ραντεβού», τα οποία μπορεί να προστεθούν στο ποτό και σε συνδυασμό με το αλκοόλ να προκαλέσουν χαλάρωση και αμνησία μέσα σε δέκα έως είκοσι λεπτά, με διάρκεια έως και τέσσερις ώρες. Στο διάστημα αυτό το θύμα μπορεί να συμμετέχει σε σεξουαλική δραστηριότητα χωρίς τη βούλησή του.Πρέπει να ξέρετε ότι τα ναρκωτικά:1. Δεν είναι απαραίτητα για να διασκεδάσετε και να ψυχαγωγηθείτε.2. Δεν λύνουν προβλήματα και δεν βοηθούν εάν νιώθετε μόνος ή αβοήθητος.3. Δεν θα σας βοηθήσουν πραγματικά να γίνετε δημοφιλείς ή πιο αποδεκτοί από την παρέα σας.4. Η χρήση τους δεν αποτελεί επαναστατική πράξη, αλλά αυτοκαταστροφή.5. Μπορούν -χωρίς να το καταλάβετε- να σας οδηγήσουν σε μια πολύ επικίνδυνη κατάσταση εθισμού.6. Δεν υπάρχουν ακίνδυνες ναρκωτικές ουσίες.Πηγές: Harvard Medical School, Εθνικό Σχέδιο Δράσης για τα Ναρκωτικά 2008-2012.</P><SPAN style="float:right;">


Espressonews.gr


</SPAN></DIV></DIV></DIV></DIV></DIV></DIV></BODY></HTML>