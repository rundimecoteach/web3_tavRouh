<HTML xmlns="http://www.w3.org/1999/xhtml" xml:lang="en" lang="en">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV id="container"><DIV id="main"><P class="timestamp">2011-12-22 22:44:00   <B><A href="http://www.biolog.pl/tematy-15.html" name="Medycyna" title="Medycyna">Medycyna</A></B></P><P>
	Synestezja może się przejawiać pod postacią silnego kojarzenia słów z kolorami. Ten efekt jest związany z odmienną strukturą połączeń nerwowych w mózgu. Może jednak być korzystny ewolucyjnie – informuje serwis National Geographic.</P><P>
	Najczęstsza postać synestezji to kojarzenie dźwięków lub słów z konkretnymi kolorami lub smakami. To zespolenie wrażeń zmysłowych po raz pierwszy udokumentowano naukowo w 1812 r. Zazwyczaj traktowano je jako schorzenie.
	Jak wyjaśnia David Brang z University of California w San Diego (USA), w umyśle synestetyka liczba dwa może być niebieska, ale nie musi na tym się kończyć. Może nosić kapelusz, być płci męskiej i zakochać się w siódemce.
	Od ponad 30 lat coraz więcej badań wskazuje, że synestezja ma fizyczne podłoże, tzn. inny przebieg połączeń nerwowych w mózgu, który, co więcej, może być w jakimś stopniu dziedziczny.
	Badacze, na łamach najnowszego numeru &quot;PloS ONE&quot;, sugerują, że to zjawisko przetrwało w toku ewolucji, bo mogło być korzystne ewolucyjnie. Przede wszystkim może wspomagać twórcze myślenie.&quot;95-98 proc. synestetyków kocha swoją synestezję i uważa, że korzystnie wpływa na ich życie&quot;– dodaje Brang.
	Wcześniej synestezję kojarzono raczej ze schizofrenią lub widziano w niej atawizm ewolucyjny.
	Obrazowanie mózgu pokazuje, że u synestetyków występuje więcej połączeń nerwowych pomiędzy ośrodkami odpowiedzialnymi za działanie zmysłów zaangażowanych w danym przypadku.
	Takie badania pomagają też wyjaśnić, dlaczego synestezja jest raczej jednokierunkowa, tzn. liczby mogą wywoływać pojawianie się kolorów, ale nie odwrotnie. Mogą też pomóc w odpowiedzi na pytanie, czy wszyscy mamy takie predyspozycje, ale że u większości są one stłumione.
	Statystyki wykazują, że synestezja jest ok. siedem razy powszechniejsza u artystów, poetów i prozaików niż u zwykłych śmiertelników. &quot;Pracowaliśmy kilka lat temu z pisarką, która zarzekała się, że synestezja pomaga jej w wymyślaniu metafor&quot;– opisuje naukowiec.
	Niektórzy sawanci z synestezją potrafią obliczyć liczbę pi z dokładnością ponad 22 tys. liczb po przecinku.
	Mimo wielu badań z ostatnich lat, dużo pytań pozostaje ciągle bez odpowiedzi. Na przykład to, czy zwierzęta również doświadczają synestezji.
	Artykuł omawiający najnowsze wyniki badań na temat synestezji ukazał się na łamach pisma &quot;PLoS ONE&quot;.</P></DIV></DIV></BODY></HTML>