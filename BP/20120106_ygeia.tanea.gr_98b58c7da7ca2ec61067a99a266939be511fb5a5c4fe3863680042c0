<HTML>
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY class="body"><DIV id="container"><DIV id="mainDiv_container"><DIV id="mainDiv_container1"><DIV id="mainDiv"><DIV id="mainDiv_bottom_left"><DIV class="art_title">Παχυσαρκία, ηπατίτιδα C οδηγούν στον καρκίνο του ήπατος</DIV><DIV class="art_details">	Δημοσίευση: 8-1-2012, 10:54 Τελευταία ανανέωση: 8-1-2012, 11:14</DIV><DIV style="float:left;width:100%;text-align:right;font:Normal 11px Arial;color:#F3A766;padding-top:5px"><I>Επιμέλεια: Ρούλα Τσουλέα</I></DIV><DIV class="question_article text" id="fontContent"><P class="MsoNormal">Η μόλυνση με τον ιό της ηπατίτιδας C και η παχυσαρκία μπορεί να ευθύνονται για την αύξηση των κρουσμάτων καρκίνου του ήπατος, τα οποία έχουν τριπλασιαστεί τις τρεις τελευταίες δεκαετίες, αναφέρουν επιστήμονες από την Κλινική Μάγιο, στο Ρότσεστερ της Μινεσότα.</P><P class="MsoNormal">Οι ερευνητές εξέτασαν ιατρικές πληροφορίες αρκετών δεκαετιών, οι οποίες προέρχονται από το Πρόγραμμα Επιδημιολογίας του Ρότσεστερ – μια αμερικανική βάση δεδομένων που αφορά ενδονοσοκομειακούς και εξωνοσοκομειακούς ασθενείς. </P><P class="MsoNormal">Η ανάλυσή τους δημοσιεύεται στο τεύχος Ιανουαρίου της επιθεώρησης «Mayo Clinic Proceedings».</P><P class="MsoNormal">Όπως σημειώνουν, αν και το Εθνικό Ίδρυμα Καρκίνου (NCI) των ΗΠΑ εκτιμά πως τα κρούσματα του ηπατοκυτταρικού καρκινώματος, όπως λέγεται επιστημονικά ο καρκίνος του ήπατος, είναι 5,1 ανά 100.000 πληθυσμού, φαίνεται πως τελικά είναι 6,9 ανά 100.000 πληθυσμού.</P><P class="MsoNormal">Επιπλέον, το 11% των κρουσμάτων της νόσου σχετίζονται με την παχυσαρκία, η οποία οδηγεί στη συσσώρευση λίπους στο ήπαρ. Αν και το ποσοστό αυτό είναι μικρό, η ραγδαία εξάπλωση της επιδημίας της παχυσαρκίας είναι πολύ πιθανό να οδηγήσει στο μέλλον σε κατακόρυφη αύξηση των κρουσμάτων ηπατικού καρκίνου, εκτιμούν οι ερευνητές.</P><P class="MsoNormal">Οι ερευνητές διαπίστωσαν ακόμα πως η ηπατίτιδα C αποτελεί παράγοντα κινδύνου για ηπατοκυτταρικό καρκίνωμα. «Οι ουλές που προκαλεί η νόσος στο ήπαρ χρειάζονται 20 έως 30 χρόνια για να εξελιχθούν σε καρκίνο», λέει ο γαστρεντερολόγος δρ Γ. Ρέι Κιμ, ειδικός στην Ηπατολογία και κύριος συγγραφέας της μίας εκ των δύο εκθέσεων.</P><P class="MsoNormal">«Βλέπουμε σήμερα ασθενείς με καρκίνο στα 50 ή στα 60 τους, οι οποίοι είχαν κολλήσει ηπατίτιδα C πριν από 30 χρόνια και δεν το ήξεραν καν».</P><P class="MsoNormal">Σύμφωνα με γενικές πληροφορίες που συμπεριλαμβάνουν στο άρθρο τους, ο προχωρημένος ηπατοκυτταρικός καρκίνος έχει 10-12% ποσοστά επιβίωσης στην πενταετία.</P><P class="MsoNormal">Αυτό δείχνει πόσο σημαντικό είναι να ελέγχονται προληπτικά όσοι ανήκουν στις ομάδες υψηλού κινδύνου, ώστε να εντοπίζεται η νόσος σε πρώιμο στάδιο, όταν υπάρχουν περισσότερα περιθώρια θεραπείας, σημειώνουν. </P><FONT color="#888888"><I>Πηγή : Web Only</I></FONT></DIV></DIV><DIV id="mainDiv_bottom_right"><DIV class="articles_right"><DIV class="title_blue">Τα Πιο Διαβασμένα Θέματα</DIV><A href="default.asp?pid=8&amp;ct=1&amp;articleID=13965&amp;la=1">Τι αποκαλύπτει η ανάλυση ούρων</A><A href="default.asp?pid=8&amp;ct=1&amp;articleID=13975&amp;la=1">Γέροι οι 50άρηδες για τα 20χρονα!</A><A href="default.asp?pid=8&amp;ct=1&amp;articleID=13972&amp;la=1">Κίνδυνος καρκίνου στο πάγκρεας απ’ τα πολλά λουκάνικα</A><A href="default.asp?pid=8&amp;ct=1&amp;articleID=13950&amp;la=1">Μήπως έχετε γεράσει πριν την ώρα σας; </A><A href="default.asp?pid=8&amp;ct=1&amp;articleID=13971&amp;la=1">Για τον εγκέφαλο, ίδιος ο εθισμός στο Διαδίκτυο και στα ναρκωτικά</A><A class="more_red" href="default.asp?pid=12&amp;la=1">Περισσότερα άρθρα</A></DIV><DIV class="articles_right"><DIV class="title_blue">ΤΕΛΕΥΤΑΙΕΣ ΕΙΔΗΣΕΙΣ</DIV></DIV></DIV></DIV></DIV></DIV></DIV></BODY></HTML>