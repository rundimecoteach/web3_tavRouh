<HTML>
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY style="background-image: url('siteimg/BG.gif')" onload="showPanel2(document.getElementById('tap3'), 'panel3'); showPanel3(document.getElementById('bap3'), 'pan1');"><DIV align="center"><DIV align="center"><SPAN class="pathway">   Ένδειξη καρκίνου μπορεί να είναι μια μικρή πληγή στο στόμα  </SPAN><TABLE border="0" width="100%" id="table41" cellspacing="0" cellpadding="0"><TBODY><TR><TD align="left" class="contentheading" width="100%" style="">
				Ένδειξη καρκίνου μπορεί να είναι μια μικρή πληγή στο στόμα 								</TD></TR></TBODY></TABLE><TABLE class="contentpaneopen"><TBODY><TR><TD class="date" align="left" align="left" colspan="2" valign="top"><SPAN class="createdate">
			 Πηγή: <A class="external" href="http://www.express.gr">Express.gr</A><FONT class="createdate"> 11/11/11-12:53</FONT></SPAN></TD></TR><TR><TD id="resize" class="size5" align="left" valign="top" colspan="2">

Mια μικρή πληγή στο στόμα, που δεν πονάει, ή ένας όγκος στη στοματική 
κοιλότητα, ο οποίος έχει την τάση να μεγαλώνει μπορεί να αποτελεί 
ένδειξη καρκίνου. Ο καρκίνος του στόματος αντιπροσωπεύει το 5-6% των 
κακοήθων νεοπλασιών του οργανισμού και μπορεί να οδηγήσει ακόμη και στο 
θάνατο, καθώς δεν γίνεται έγκαιρη διάγνωση λόγω του ότι οι περισσότεροι 
ασθενείς αγνοούν την ύπαρξη τέτοιας μορφής καρκίνου.    
	Όπως επισημάνθηκε στη διάρκεια των εργασιών του 31ου Πανελλήνιου 
Οδοντιατρικού Συνεδρίου που διεξάγεται στη Θεσσαλονίκη, η έγκαιρη 
διάγνωση του καρκίνου του στόματος μπορεί να γίνει από τον οδοντίατρο 
και οδηγεί σε πιο εύκολη θεραπεία έως και ίαση. Αντίθετα, σε 
καθυστερημένη διάγνωση, το ποσοστό επιβίωσης μόλις φθάνει το 50%.    

	Ενοχοποιητικοί παράγοντες για τον καρκίνο του στόματος είναι χημικές 
ουσίες, τις οποίες προσλαμβάνει ο άνθρωπος είτε με τη διατροφή, είτε με 
το νερό, είτε με το κάπνισμα. Μάλιστα τα τελευταία χρόνια παρατηρείται 
αύξηση του καρκίνου του στόματος στις γυναίκες επειδή υπάρχει αύξηση του
 αριθμού των καπνιστριών. Έτσι ενώ παλαιότερα η αναλογία στον καρκίνο 
του στόματος ανδρών/γυναικών ήταν 6-7/1 σήμερα είναι 4,5/1.   
	Ο καρκίνος του στόματος έχει χαρακτηριστεί ως η «νόσος των φτωχών», 
καθώς τα περισσότερα κρούσματα εμφανίζονται στις πιο φτωχές πληθυσμιακές
 ομάδες που δεν έχουν εύκολη πρόσβαση στις υπηρεσίες υγείας, αλλά και 
στη σωστή ενημέρωση. Ενώ στις ανεπτυγμένες χώρες, (Αμερική και Ευρώπη) 
το κάπνισμα και το αλκοόλ μειώνονται, στην Ασία και την Αφρική αυξάνεται
 και διαφοροποιείται, καθώς γίνεται ευρεία χρήση διαφορετικού τύπου 
καπνού, τον οποίο ουσιαστικά οι χρήστες μασούν μένοντας εκτεθειμένοι 
στις καρκινογόνες ουσίες. Έτσι η συχνότητα εμφάνισης της νόσου στις 
χώρες αυτές είναι πολλαπλάσια, την ώρα μάλιστα που οι υπηρεσίες υγείας 
υστερούν σημαντικά, αλλά και σε πολλές περιπτώσεις είναι ανύπαρκτες.</TD></TR></TBODY></TABLE></DIV></DIV></BODY></HTML>