<HTML>
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV style="width: 980px; margin-left: auto; margin-right: auto"><DIV id="contentDivMainColumnTotalWidth"><DIV id="very_narrow_section"><DIV><DIV class="navItem"><A href="story.do?id=6622011&amp;publDate=3/1/2012"> Μαύρη προπαγάνδα</A></DIV></DIV></DIV><DIV id="wide_4_5_section"><DIV align="center" class="title2">ΚΑΜΙΑ ΣΥΝΑΙΝΕΣΗ</DIV><DIV class="story_body"><P><B>ΒΡΙΣΚΟΥΝ ΚΑΙ ΚΑΝΟΥΝ...</B> «σε καθεστώς εφεδρείας, σπίτι μου πια βλέπω πλέον τη ζωή μου να αλλάζει ολοκληρωτικά (...) θέλω να κρυφτώ, να μην ακούω τίποτα στις ειδήσεις (...) πληρώσαμε 800 ευρώ χαράτσι, άλλα 300 για ένα κατώγι στο χωριό (...) δίνουμε άλλα 800 ευρώ μηνιαίως για στεγαστικό δάνειο (...) όλα αυτά ενώ ο μισθός μου έπεσε κατακόρυφα πλέον. Σήμερα παίρνω μόλις 595 ευρώ στο χέρι. Από αυτά δίνω και 298 ευρώ το μήνα στο Μετοχικό Ταμείο (...) κάθομαι σπίτι και περιμένω τον επόμενο λογαριασμό...» <B>(επώνυμη μαρτυρία δημοσίου υπαλλήλου στα ΝΕΑ).</B></P><P><B>ΤΟ ΒΑΡΥ ΤΣΟΥΒΑΛΙ:</B> «Ολο το &quot;πακέτο&quot;, για να μην υπάρχουν αυταπάτες, είναι εξαιρετικά &quot;βαρύ&quot; και από κοινωνική άποψη και από πολιτική. Θα αντέξουν τα τρία κόμματα (και ενόψει μάλιστα εκλογικών και εσωκομματικών σχεδιασμών) που στηρίζουν την κυβέρνηση Παπαδήμου να προωθήσουν μέτρα, αλλαγές και νέες δεσμεύσεις (της τάξης των 25 δισ. ως το 2015) που κάθε άλλο παρά δημοφιλείς θα είναι σε κοινωνικό επίπεδο; Δεν είναι τόσο απλό... (...) Ισως ο πρωθυπουργός ενόψει της κρισιμότητας της κατάστασης, θα έπρεπε να συζητήσει καθαρά και με δεσμευτικό χαρακτήρα τρόπους συμμετοχής των κομμάτων που στηρίζουν την κυβέρνησή του στις πιο κρίσιμες διαπραγματεύσεις» <B>(από άρθρο στο ΕΘΝΟΣ).</B></P><P><B>ΔΙΑΛΥΣΗ:</B> «Το πολιτικό σύστημα στο σύνολό του οφείλει τώρα να αντιληφθεί πως αν ο χρόνος που πέρασε ήταν δύσκολος, αυτός που ακολουθεί θα είναι χειρότερος και γι' αυτό απαιτούνται ψυχραιμία, ρεαλισμός και τόλμη πριν φθάσουμε στην απόλυτη διάλυση (...) Η συνθηκολόγηση με το μοιραίο και η παραίτηση δεν πρέπει να είναι στις επιλογές μας» <B>(από άρθρο στην ΗΜΕΡΗΣΙΑ).</B></P><P><B>ΔΙΧΤΥ ΓΙΑ ΝΕΑ ΕΓΚΛΗΜΑΤΑ:</B> «Βιώνουμε ημέρες σύγχυσης, ανάλογης με εκείνην της πρώτης 10ετίας του περασμένου αιώνα - μετά τη χρεοκοπία του 1897, σε έναν καπιταλιστικό κόσμο που (και τότε) είχε εισέλθει σε μακρόχρονη διαδικασία μετάβασης σε επόμενη φάση ανάπτυξης. Ωστόσο, μέσα στη γενική περιδίνηση, τα σημάδια μιας νέας συναίνεσης ανιχνεύονται από όλες τις έρευνες κοινής γνώμης: Στη συνείδηση της μεγάλης πλειονότητας των πολιτών, το πολιτικό κατεστημένο έχει κονιορτοποιηθεί και αναζητούνται νέες δυνάμεις, που θα δηλώσουν το παρόν για μια δυναμική πολιτική επανεκκίνηση με κοινωνική συναίνεση και ευρύτερη συμμετοχή. Και με στόχο ένα μοντέλο βιώσιμης ανάπτυξης και ανοικτής κοινωνίας, με περισσότερη δικαιοσύνη και μεγαλύτερους βαθμούς ελευθερίας μέσω μιας νέας θέσμισης της Ελληνικής Δημοκρατίας» <B>(από άρθρο στην ΚΑΘΗΜΕΡΙΝΗ).</B></P></DIV><UL style="clear: both; list-style: none; text-align: right"><A href="http://www.rizospastis.gr/wwwengine/story.do?id=6621909" target="_blank"><SPAN class="icon_story_link" title="Μόνιμος σύνδεσμος δημοσιεύματος" style="width:16px;height:13px;cursor:pointer"> </SPAN></A><A href="moreLikeThis.do?storyId=6621909&amp;publDate=3/1/2012&amp;id=13848"><SPAN class="icon_story_more" title="Περισσότερα σαν αυτό" style="width:16px;height:13px;cursor:pointer"> </SPAN></A><A href="relay.do?page=mailStory&amp;id=6621909&amp;publDate=3/1/2012" target="_blank"><SPAN class="icon_story_mail" title="Ταχυδρόμηση δημοσιεύματος" style="width:16px;height:13px;cursor:pointer"> </SPAN></A><A href="storyPlain.do?id=6621909&amp;action=print" target="_blank"><SPAN class="icon_story_print" title="Εκτύπωση δημοσιεύματος" style="width:16px;height:13px;cursor:pointer"> </SPAN></A></UL></DIV></DIV></DIV></BODY></HTML>