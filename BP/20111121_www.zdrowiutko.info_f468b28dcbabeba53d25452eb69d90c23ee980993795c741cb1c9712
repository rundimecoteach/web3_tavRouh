<HTML xmlns="http://www.w3.org/1999/xhtml">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV id="page"><DIV id="content"><DIV class="post" id="post-1327"><DIV class="post-title"><SPAN class="post-cat"><A href="http://www.zdrowiutko.info/zdrowie/" title="Zobacz wszystkie wpisy z kategorii „Zdrowie”" rel="category tag">Zdrowie</A></SPAN></DIV><DIV class="entry"><P style="text-align: justify;">Jeśli kobiecie nie udaje się zajść w ciążę, zwykle szuka przyczyn u siebie. <STRONG>To błąd, bo za bezpłodność znacznie częściej niż się wydaje, odpowiada mężczyzna. I od niego powinno się zacząć badania.</STRONG></P><P style="text-align: justify;"><STRONG>W 30-50 proc. przypadków niepłodnych małżeństw przyczyna leży po stronie mężczyzn.</STRONG> Może być pierwotna – mężczyzna nigdy nie doprowadził do zapłodnienia partnerki, albo wtórna – zapłodnienie miało miejsce w przeszłości, ale obecnie jest niemożliwe.</P><P style="text-align: justify;">Nierzadko powodem bezpłodności jest – obok niezdolności do współżycia –<STRONG>wytrysk przedwczesny</STRONG> (np. na tle nerwicowych reakcji) lub wsteczny, podczas którego z powodu nieprawidłowego skurczu cewki moczowej nasienie cofa się do pęcherza moczowego.</P><P style="text-align: justify;">Równie ważną grupą przyczyn męskiej niepłodności jest <STRONG>niezdolność do zapłodnienia</STRONG>. Może być związana z żylakami powrózka nasiennego (15 proc. przypadków), zaburzeniami hormonalnymi (ok. 10 proc.), niewłaściwą pracą tarczycy, przysadki mózgowej czy kory nadnerczy, infekcjami dróg wyprowadzających nasienie (8 proc.) oraz niezstąpieniem jąder (8 proc.). Zdarza się również, że organizm mężczyzny wytwarza przeciwciała przeciwplemnikowe, czyli sam je niszczy.</P><P style="text-align: justify;">W wielu przypadkach niemożność posiadania dzieci wynika z przyczyn, na które mężczyzna nie ma wpływu. Ale lekarze coraz częściej mówią o męskiej niepłodności związanej z warunkami życia.</P><H4 style="text-align: justify;">Styl życia i dieta</H4><P style="text-align: justify;"><STRONG>Palenie tytoniu, alkohol, narkotyki czy też picie dużych ilości kawy mogą obniżać popęd seksualny i negatywnie wpływać na jakość nasienia.</STRONG> Dla zdolności do zapłodnienia ogrom¬nie ważna jest dieta. Ta, która służy plemnikom, powinna być bogata w witaminy i mikroelementy. Dla prawidłowego powstawania i dojrzewania plemników ważny jest selen (znajdziesz go w orzechach brazylijskich, owocach morza, drobiu, mięsie, ziarnach zbóż, brązowym ryżu) i cynk (jest w wołowinie, wieprzowinie, wątrobie, ciemnym mięsie drobiowym, jajkach, ostrygach, fasoli, orzechach, kiełkach pszenicy).</P><P style="text-align: justify;"><STRONG>Wśród witamin największe znaczenie dla płodności ma witamina C i E.</STRONG> Prawidłowa dieta zapewnia nie tylko odpowiedni poziom tych składników, ale też korzystnie wpływa na utrzymanie prawidłowej masy ciała. Mężczyźni otyli częściej niż szczupli mają problemy z płodnością.</P><H4 style="text-align: justify;">Praca, która szkodzi</H4><P style="text-align: justify;">Kolejnym czynnikiem wpływającym na płodność jest wykonywana praca. Panowie, których <STRONG>zawód wymaga długiego siedzenia</STRONG>, np. kierowcy, informatycy, oraz ci, którzy narażeni są na działanie wysokiej temperatury, np. hutnicy, znacznie częściej mają problemy z płodnością. Wiąże się to ze stałym podwyższeniem temperatury jąder, a tym samym zaburzeniem ich prawidłowego funkcjonowania. Niekorzystne działanie mają też lotne substancje chemiczne i promieniowanie.</P><H4 style="text-align: justify;">Ważna jest psychika</H4><P style="text-align: justify;">Stres, nerwowość, a także przemęczenie decydujące o kondycji psychicznej mogą powodować różnego rodzaju zaburzenia seksualne, w tym impotencję, przedwczesny wytrysk, które uniemożliwiają odbycie prawidłowego stosunku płciowego.</P><P style="text-align: justify;"><STRONG>Podsumowując</STRONG>: Panowie, uważajcie na siebie i swoje zdrowie, bo od Was też dużo zależy.</P><UL class="related_post"><LI>No Related Post</LI></UL></DIV></DIV></DIV></DIV></BODY></HTML>