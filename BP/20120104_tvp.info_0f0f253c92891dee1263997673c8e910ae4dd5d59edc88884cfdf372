<HTML xmlns:ADDTHIS="http://www.addthis.com/help/api-spec">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV id="layoutBox"><DIV class="mainContent"><DIV class="leftColumn"><DIV id="contentNews"><DIV id="article_header"><DIV class="headerLeft"><DIV class="shead">Za „festiwal chaosu, bałaganu i zaniechań”</DIV><DIV class="title"><H1>PiS chce odwołania ministra zdrowia</H1></DIV><DIV class="source">Autor: atab, kan, kapi, pszl; <SPAN class="point-of-origin">Źródło: PAP</SPAN></DIV></DIV></DIV><DIV><DIV class="left">15:15</DIV><DIV class="right">03.01.2012 </DIV></DIV></DIV></DIV><DIV id="intertext1"><DIV id="article_text"><DIV class="ds"><B>Klub PiS złoży wniosek o wotum nieufności wobec
ministra zdrowia Bartosza Arłukowicza. Krytykuje go za sytuację w służbie zdrowia po wejściu w życie ustawy refundacyjnej i nowej listy leków refundowanych.  PiS domaga się też odwołania Rzecznika Praw Pacjenta. Z kolei Rafał Grupiński zapowiada, że Platforma Obywatelska będzie broniła swojego ministra. </B></DIV><DIV class="mediaBox fl"><DIV class="photo"><DIV class="subtitle">Były wiceminister zdrowia Bolesław Piecha (fot. TVP Info)</DIV></DIV><DIV class="modulBox read"><H4>Czytaj także</H4></DIV><DIV class="modulBox social"><DIV class="addThis"><DIV class="addthis_toolbox addthis_default_style"><STRONG class="fl">Podziel się:   </STRONG><A class="addthis_button_expanded" href="http://addthis.com/bookmark.php?v=250&amp;username=tvppl">Więcej </A></DIV></DIV></DIV></DIV><DIV class="paragraph"><I>– W dziedzinie zdrowia od początku roku mamy festiwal chaosu, bałaganu i
zaniechań ze strony rządu –</I> powiedział rzecznik PiS Adam Hofman na wtorkowej
konferencji prasowej w Sejmie. 

Z kolei szef sejmowej komisji zdrowia Bolesław Piecha (PiS) podkreślał, że Arłukowicz pełni swoją funkcję krótko, ale „miał świadomość, jakie stanowisko obejmuje, wiedział, jak wyglądają przygotowania do wdrożenia ustawy refundacyjnej i znał zastrzeżenia lekarzy, pacjentów i aptekarzy wobec tych
przepisów”.  

- <I>Zalegitymizował knot prawny, jakim jest ustawa
refundacyjna. (...) Uważamy, że jest współodpowiedzialny za powstały bałagan. Próba przerzucania odpowiedzialności na »czarnego luda«, czyli koncerny
farmaceutyczne, a to na lekarzy, a to na aptekarzy, a to na stowarzyszenia
pacjentów naszym zdaniem jest demagogią i zwykłym nadużyciem –</I> ocenił szef sejmowej komisji zdrowia.
<B>Niezdany egzamin Arłukowicza?</B>
Piecha podkreślił, że to minister zdrowia ponosi odpowiedzialność przed pacjentami za zaistniałą sytuację. <I>– Tego egzaminu pan minister Arłukowicz nie zdał. Zabrakło mu odwagi, żeby nawiązać do tego, co postulował jeszcze kilka
miesięcy temu, że te rozwiązania są złe –</I> powiedział.

Wniosek o uchwalenie wotum nieufności w formie pisemnej może złożyć do marszałka Sejmu grupa co najmniej 69 posłów.  
<B>Wniosek o odwołanie Rzecznika Praw Pacjenta</B>
Hofman poinformował ponadto, że szef klubu PiS Mariusz Błaszczak zwrócił się w piśmie do premiera Donalda Tuska z wnioskiem o odwołanie Rzecznika Praw
Pacjenta Krystyny Kozłowskiej, za to, że – jak mówił –  „radziła pacjentom, by szukali przyjaznego aptekarza”. 

Kozłowska w poniedziałek mówiła, by pacjenci, którym aptekarz nie chce uznać recepty bez określonego poziomu refundacji, poszukali innej apteki, w której
farmaceuta będzie „bardziej ludzki” i wyda lek ze zniżką.

„Słowa te świadczą o niekompetencji pani rzecznik, swoistym zaniechaniu w
wykonywaniu przez nią swoich obowiązków ustawowych oraz braku społecznej
wrażliwości”– napisał Błaszczak do Tuska.

Politycy PiS wyrazili nadzieję, że inne opozycyjne kluby sejmowe oraz
posłowie PSL poprą wniosek o wotum nieufności wobec Arłukowicza.</DIV><DIV class="paragraph"><B> „Będziemy bronić ministra Arłukowicza” </B>
–<I> Naszym zadaniem jest wspierać zmiany, które mają poprawić sytuację pacjentów. Wspieramy reformy, wspieramy naszych ministrów. Będziemy oczywiście bronić ministra Arłukowicza </I>– oświadczył Rafał Grupiński, szef klubu Platformy Obywatelskiej, który broni ministra przed zarzutami ze strony opozycyjnych partii. 

Zdaniem Grupińskiego należało się spodziewać, że opozycja będzie chciała wykorzystać silny opór środowiska lekarskiego wobec zmian. Ocenił też, że Arłukowicz „robi to, co jest dzisiaj możliwe do zrobienia” i podkreślił, że minister nie zrzuca winy na swoją poprzeniczkę – Ewę Kopacz, co byłoby „łatwym rozwiązaniem intelektualnym.

Szef klubu PO przypomniał też, że przełom roku od dawna wykorzystywany jest przez silne lobby lekarskie na rzecz uzyskania korzystnych dla tego środowiska rozwiązań –<I> Porozumienie Zielonogórskie prawie co roku stawiało swoje żądania, jeśli chodzi na przykład o kontrakty </I>– podkreślił. 

Pytany czy resort zdrowia ponosi odpowiedzialność za chaos informacyjny, odparł, że w przypadku akcji informacyjnych nie ma sytuacji, kiedy czegoś nie można zrobić lepiej –<I> Myślę, że tak jest i teraz. Ale też trzeba pamiętać, że z jednej strony szczególnie media cierpiały na brak ministerialnego głosu w okresie międzyświątecznym, a z drugiej minister od rana do nocy siedział na negocjacjach ze środowiskami aptekarskimi i lekarskimi. Choć oczywiście z drugiej strony myślę, że inne służby ministerialne mogły w tej sprawie wykonać nieco więcej pracy </I>– ocenił Grupiński.</DIV><DIV class="videoPlayerBox"><DIV id="embedVideoPlay"><DIV id="videoBox"><DIV class="playerBox-x" id="playerBoxContainer-x"><DIV class="bgBlack" id="player"><DIV id="playerF"><DIV id="div_forEveryone"><DIV id="loadPlayerText" class="playerInfo"><DIV id="playerInfo"><DIV class="infoTx" id="playerInfoText"> </DIV></DIV></DIV></DIV></DIV></DIV></DIV></DIV></DIV></DIV></DIV></DIV></DIV></DIV></BODY></HTML>