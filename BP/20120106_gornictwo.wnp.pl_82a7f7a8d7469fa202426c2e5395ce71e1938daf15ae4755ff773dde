<HTML xmlns="http://www.w3.org/1999/xhtml" xml:lang="pl" xmlns:OG="http://opengraphprotocol.org/schema/" xmlns:FB="http://www.facebook.com/2008/fbml">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY id="gornictwo"><DIV id="content" class="clearfix"><DIV id="colLeft"><DIV id="contentText" class="news"><DIV id="taM1" style="display:block;"><DIV class="body clearfix"><DIV class="lake"><DIV class="island"><DIV class="sz"><UL><LI><A href="http://www.wnp.pl/artykuly/gornicza-dieta-cud,6866.html">Górnicza dieta cud </A></LI></UL></DIV></DIV></DIV><P class="firstp">W efekcie wydobycie kopalń Katowickiego Holdingu Węglowego było niższe o ok. 500 tys. ton węgla od zakładanego w Planie Techniczno-Ekonomicznym spółki.Dzięki koniunkturze na węgiel i dobrym cenom KHW uzyskał w roku 2011 ok. 150 mln zł zysku netto. Tegoroczne potrzeby inwestycyjne KHW kształtują się na poziomie ok. 650-800 mln zł (wstępnie zgłoszone zapotrzebowanie ze strony kopalń holdingu wyniosło przeszło 1 mld zł). Holding planuje emisję obligacji własnych.Inwestycje to kluczowa kwestia dla KHW - zarówno te o charakterze rozwojowym, jak również odtworzeniowym. Szereg wyrobisk górniczych w przypadku holdingu wymaga odtworzenia. Chodzi o wyrobiska kluczowe dla kopalń, w tym wyrobiska głównej odstawy, transportu czy wentylacji.- Musimy też między innymi modernizować systemy transportu załogi oraz sprzętu - mówi dla portalu wnp.pl Roman Łój, prezes zarządu KHW. - Wiadomo, że wydajność jest większa, kiedy materiał jest dowieziony kolejką, niż wtedy, kiedy górnik musi ten materiał donieść na własnych plecach do przodka.KHW zamierza też inwestować w nowoczesne systemy wentylacji, bo wrogiem numer jeden spółki staje się metan. Dochodzą do tego inwestycje dotyczące sięgnięcia po nowe zasoby węgla.Holding zamierza też spłacić historyczne zobowiązania. Po odzyskaniu pełnej  płynności finansowej byłby lepiej postrzegany przez dostawców towarów i usług. A dzięki temu mógłby uzyskiwać bardziej korzystne warunki. Oferenci  wiedząc, że KHW płaci w określonym horyzoncie płacowym, dokładają bowiem do ceny koszty prefinansowania.KHW uzyska też zastrzyk finansowy z tytułu sprzedaży Zakładów Energetyki Cieplnej Katowice. Sfinalizowanie sprzedaży ZEC-u w połowie tego roku wydaje się nadal realne.</P></DIV></DIV></DIV></DIV></DIV></BODY></HTML>