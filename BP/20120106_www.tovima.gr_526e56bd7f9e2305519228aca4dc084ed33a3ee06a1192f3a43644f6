<HTML xmlns="http://www.w3.org/1999/xhtml" xml:lang="el">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV id="CATEGORY" class="bima type_article"><DIV class="page_main"><DIV class="page_middle"><DIV class="page_wide"><DIV class="container"><DIV class="artho_syntaktis heightfix" id="esoterikos_syntaktis"><DIV class="author_information"><DIV class="links"><DIV class="article_popup" id="small" style="display:none"><DIV class="popup_body">Όλα τα άρθρα του συντάκτη σε RSS</DIV></DIV></DIV></DIV></DIV><DIV class="article_ext"><DIV class="article_title">Συναγερμός για μια... αφίσα στο υπουργείο Παιδείας</DIV><DIV class="article_subtitle">Νέα σύγκρουση με τους πρυτάνεις για το ζήτημα της εφεδρείας στα ΑΕΙ</DIV><DIV class="article_info">
      ΔΗΜΟΣΙΕΥΣΗ:  15/12/2011 19:59</DIV><DIV class="article_photo_lead">Νέα σύγκρουση των πρυτάνεων με την πολιτική ηγεσία του υπουργείου Παιδείας, αναφορικά με το ζήτημα της εφεδρεκας στα ΑΕΙ</DIV><DIV class="article_tools_bottom heightfix" id=""><DIV class="article_tools_email_print_size heightfix" id=""><A href="/education/article/?aid=435022" class="article_tools_size3 rel-icon-font-large"><EM>μεγάλο μέγεθος</EM></A></DIV></DIV><DIV class="article_text"><P> 
        </P><DIV id="intext_content_tag"><DIV>Το υπουργείο Παιδείας «<EM>θα λάβει κάθε αναγκαίο μέτρο για τον σεβασμό της νομιμότητας και τη λογοδοσία όσων αυθαιρέτως την αμφισβητούν</EM>». Αυτό δήλωσε σήμερα η υπουργός Παιδείας κυρία <STRONG>Άννα Διαμαντοπούλου</STRONG>, αναφερόμενη στο θέμα της εφαρμογής του νέου Νόμου Πλαισίου. Αφορμή ήταν επεισόδιο που κατήγγειλαν καθηγητές στο πανεπιστήμιο Πάτρας όπου τυπώθηκαν υβριστικές αφίσσες σε βάρος της 5μελους επιτροπής που διόρισε το υπουργείο Παιδείας για να κάνουν τις εκλογές των νέων Συμβουλίων Διοίκησης. </DIV><DIV>Συγκεκριμένα, τυπώθηκαν αφίσες που κατέκλυσαν την Πάτρα σε στύλ «Φάρ Ουέστ» με την χαρακτηριστική φράση « Καταζητούνται»  και τις φωτογραφίες της επιτροπής που συγκροτήθηκε.</DIV><DIV>Για το ίδιο θέμα 244 καθηγητές κατήγγειλαν τα κρούσματα βίας στα πανεπιστήμια αναφέροντας ότι «<EM>τέτοιες επιθέσεις, ανεξαρτήτως της συμφωνίας ή διαφωνίας με το Νόμο ή με επιμέρους προβλέψεις του, πλήττουν ευθέως την ελεύθερη έκφραση, το δημοκρατικό διάλογο και την πολυφωνία, δηλητηριάζουν τα ακαδημαϊκά ήθη και επιχειρούν να εγκαθιδρύσουν καθεστώς λογοκρισίας και φόβου</EM>».</DIV><DIV>Πάντως, ο πρύτανης <STRONG>Γ. Παναγιωτάκης </STRONG>επισήμανε την αντίθεσή του με τις εκδηλώσεις όπως αυτή της αφίσας, τονίζοντας ότι με το διάλογο μπορούν να λυθούν πολλά θέματα.</DIV><DIV>«<EM>Το περισταστικό στο πανεπιστήμιο Πάτρας δεν είναι μεμονωμένο</EM>» δήλωσε η κυρία Διαμαντοπούλου.«<EM>Οι επιφυλάξεις ή οι αντιρρήσεις για το νόμο από την πλειοψηφία των πρυτάνεων είναι κατανοητές και σεβαστές. Η οργανωμένη, όμως, αντίσταση στην εφαρμογή του νόμου είναι ευθεία βολή κατά της δημοκρατίας</EM>» δήλωσε.</DIV><DIV>«<EM>Οι εκδηλώσεις ανοιχτής ή συγκεκαλυμμένης βίας, φαινόμενα τρομοκράτησης και εκφοβισμού, που καταγγέλλονται από μέλη της πανεπιστημιακής  κοινότητας και έχουν στόχο τη μη υλοποίηση της μεταρρύθμισης στην ανώτατη εκπαίδευση, δεν θα βρουν την παραμικρή ανοχή</EM>» πρόσθεσε.</DIV><DIV>Επανέλαβε ακόμη ότι «<EM>θέλω να διαβεβαιώσω την πανεπιστημιακή κοινότητα ότι, ως κατά το Σύνταγμα εποπτεύουσα αρχή και υπεύθυνη για την τήρηση των πανεπιστημιακών νόμων (άρθρο 16 παρ.5), η ηγεσία του υπουργείου Παιδείας θα πράξει το παν για την εφαρμογή του νέου νόμου, τον οποίο -υπενθυμίζεται, η Βουλή των Ελλήνων ψήφισε με συντριπτική πλειοψηφία μόλις προ τριμήνου</EM>». </DIV><DIV><STRONG>Η εφεδρεία στα ΑΕΙ </STRONG></DIV><DIV>Προβληματισμός έχει δημιουργηθεί με την εφεδρεία σε πολλά πανεπιστήμια, όπου και δεν έχουν προχωρήσει ακόμη οι σχετικές διαδικασίες για την προώθηση του μέτρου. Η υπουργός Παιδείας κυρία Άννα Διαμαντοπούλου έχει κατηγορήσει τις διοικήσεις των πανεπιστημίων ότι καθυστερούν στην προώθηση του θέματος, ενώ οι πανεπιστημιακοί με την σειρά τους έχουν ζητήσει να εξαιρεθούν τα Ιδρύματα τους από το μέτρο της εργασιακής εφεδρείας καθώς έχουν πρόβλημα λειτουργίας.</DIV><DIV>Για το θέμα της εφεδρείας έστειλε στα πανεπιστήμια χθες νέο έγγραφο του ο ειδικός γραμματέας του υπουργείου Παιδείας για θέματα πανεπιστημίων κ. <STRONG>Β. Παπάζογλου </STRONG>απαντώντας σε σχετικό αίτημα που είχε δεχτεί. Τα πανεπιστήμια ζητούσαν να μάθουν ποιος είναι υπεύθυνος για να εντάξει συγκεκριμένα πρόσωπα που πληρούν τις προϋποθέσεις στο μέτρο της εργασιακής εφεδρείας, καθώς πρόκειται για εργαζόμενους στον δημόσιο τομέα. </DIV><DIV>Στο έγγραφο του ο κ. Παπάζογλου απαντάει ότι υπεύθυνοι γι αυτό είναι οι πρυτάνεις των πανεπιστημίων που ασκούν και διοίκηση στα Ιδρύματα. Πολλά πανεπιστήμια ωστόσο, έχουν ζητήσει σχετικές γνωμοδοτήσεις από τα νομικά τους τμήματα πριν προχωρήσουν στις σχετικές διαδικασίες, για να μην αντιμετωπίσουν στην συνέχεια προβλήματα αμφισβήτησης.</DIV><DIV>Ήδη το θέμα της εφεδρείας όμως, έχει ταράξει την ακαδημαϊκή ζωή, καθώς οι σύλλογοι των διοικητικών τους υπαλλήλων έχουν προχωρήσει σε καταλήψεις και κινητοποιήσεις στα κεντρικά κτίρια τους.</DIV><DIV><EM>«Δεν είμαι νομοθέτης και θα κάνω ότι ορίζουν οι νόμοι»</EM> δήλωσε στο «Βήμα» ο πρύτανης του πανεπιστημίου Αθηνών κ. <STRONG>Θ. Πελεγρίνης</STRONG>. «<EM>Ωστόσο, δεν θεωρώ σωστό να χρησιμοποιείται  το θέμα για πολιτικά οφέλη, καθώς αφορά τις ζωές και την εργασία συνανθρώπων μας</EM>» συνέχισε. </DIV></DIV></DIV></DIV></DIV></DIV></DIV></DIV></DIV></BODY></HTML>