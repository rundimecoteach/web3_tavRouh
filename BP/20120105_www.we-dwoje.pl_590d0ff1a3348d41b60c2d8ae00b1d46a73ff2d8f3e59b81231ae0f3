<HTML xmlns="http://www.w3.org/1999/xhtml" xmlns:OG="http://ogp.me/ns#" xmlns:FB="http://www.facebook.com/2008/fbml">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV id="body"><DIV id="main_content"><DIV id="content"><DIV class="lft1"><DIV id="article"><DIV class="author"><A href="/publikacje;-;materialy;prasowe,zrodlo,376.html"><I>Materiały prasowe</I></A></DIV><H1>Ekspresowe zabiegi upiększające przed karnawałem</H1><DIV class="content"><SPAN id="adkontekst_intertext"><DIV class="txt"><P><STRONG>Okres świąteczno – noworoczny to nie tylko czas przyjemności, lecz także wytężonej pracy i nawału dodatkowych obowiązków. Dbanie o siebie stanowi wtedy najmniejsze zmartwienie. </STRONG></P><P>
	Pomiędzy Bożym Narodzeniem, do którego przygotowujemy się bardzo skrupulatnie a Sylwestrem jest niewielki odstęp. Często wydaje nam się, że jedyne co możemy zrobić, to umówić się do fryzjera i na manicure, ale nic bardziej błędnego! Istnieją bowiem ekspresowe zabiegi upiększające, które szybko i skutecznie poprawią naszą urodę przed karnawałem.</P><P><SPAN style="color:#a8153f;"><STRONG>Beaute Aromatique - Mary Cohr</STRONG></SPAN></P><P>
	Rozpoczniemy od propozycji zabiegu relaksującego i ujędrniającego szyję, twarz i dekolt. Bazę do jego wykonania stanowią dwie kompozycje naturalnych olejków eterycznych oraz koncentraty roślinne. Pierwszym etapem jest delikatny masaż twarzy, szyi i dekoltu, podczas którego kosmetyczka rozprowadza olejki eteryczne o działaniu odżywczym i kojącym. Tak przygotowana skóra gotowa jest na przyjęcie składników zawartych w maseczce sporządzonej ze specjalnie dobranych do indywidualnych potrzeb każdej klientki koncentratów roślinnych. Ostatni etap stanowi nałożenie serum Mary Cohr na wspominane partie ciała. – Zabieg ten przynosi najlepsze rezultaty, jeśli pacjentka podda mu się czterokrotnie, jednak z uwagi na wybitne właściwości ujędrniające i rewitalizujące, doskonale nadaje się dla wszystkich Pań pragnących osiągnąć szybki efekt przed każdym ważnym wyjściem – mówi kosmetolog Agnieszka Gomolińska.</P><P><SPAN style="color:#a8153f;"><STRONG>Piękna skóra to wypoczęta skóra – niezawodny masaż relaksacyjny</STRONG></SPAN></P><P>
	Jak powszechnie wiadomo, najlepszym kosmetykiem jest spokojny i długi sen, jednak nie zawsze możemy sobie pozwolić na ten luksus. Istnieje jednak sposób na szybkie zregenerowanie sił i przejście w stan błogiego relaksu i rozluźnienia. Tym sposobem jest poddanie się masażowi relaksacyjnemu. Efektem zabiegu jest zniwelowanie napięcia mięśniowego i psychicznego oraz przywrócenie prawidłowego rytmu serca, właściwego krążenia i odpowiedniego ciśnienia krwi. Ruchy masażysty są łagodne, spokojne i rytmiczne, co pozwala osiągnąć organizmowi równowagę. Zrelaksowana, wypoczęta i dotleniona skóra lepiej wchłonie składniki odżywcze zawarte w kosmetykach pielęgnacyjnych, które na nią zaaplikujemy.</P><P><SPAN style="color:#a8153f;"><STRONG>Poświąteczne kilogramy? To nie problem!</STRONG></SPAN></P><P>
	Chyba mało kto jest się w stanie oprzeć smakołykom, które goszczą na świątecznych stołach. Niestety, jeśli za bardzo sobie pofolgujemy, odbije się to negatywnie na naszej figurze. Jeśli chcą Panie pięknie się prezentować w sylwestrowej kreacji, radzimy poświęcić nieco czasu na ćwiczenia oraz skorzystanie z oferowanych przez nas zabiegów wyszczuplających. Wprawdzie najlepsze efekty można zaobserwować po poddaniu się serii 10 sesji, jednak nawet po jednym zabiegu widoczna będzie różnica. – Zabieg Body Styling polega – jak sama nazwa wskazuje – na obandażowaniu ciała, pokrytego wcześniej mieszaniną silnie ujędrniających olejków eterycznych, soli morskiej oraz alg. Tkanka łączna jest po nim wzmocniona, co dodatkowo wpływa na redukcję cellulitu oraz zapobiega jego pogłębianiu i rozprzestrzenianiu. Musimy bowiem pamiętać, że cellulit spowodowany jest przede wszystkim nieprawidłowym rozmieszczeniem tkanki tłuszczowej – podkreśla specjalista medycyny estetycznej dr Klaudia Zwiorek - Czech. Polecamy Body Styling nawet osobom mającym problemy z pękającymi naczynkami krwionośnymi na nogach i tym nie tolerującym ciepła.</P><P><SPAN style="color:#a8153f;"><STRONG>Kropka nad „i”– rytuał odżywczy na całe ciało</STRONG></SPAN></P><P>
	Kiedy nasza twarz i całe ciało są już ujędrnione i zregenerowane, przychodzi kolej na ostateczny akcent, czyli rytuał odżywczy Mleko&amp;Lychee. Skóra wymagająca głębokiego odżywienia po takiej kuracji będzie gładka i elastyczna, dzięki czemu stanie się najlepszą ozdobą sylwestrowych kreacji. Nawilżające właściwości składników zawartych w kosmetykach stosowanych podczas tego rytuału zapewniają długotrwały efekt. Co warte podkreślenia, zabieg jest na tyle delikatny i bezpieczny, że mogą z niego korzystać nawet kobiety w ciąży. Wśród zabiegów znajdujących się w gamie Day Spa Organique na wyróżnienie zasługują również rytuały Czekolada oraz Kawa – one także dodadzą skórze całego ciała blasku oraz delikatnie brązowego kolorytu a nam energii i dobrego nastroju niezbędnych podczas zabawy sylwestrowej.</P><P>
	Podczas zabawy karnawałowej najważniejszy jest oczywiście szampański humor. Cóż może go w nas wprawić bardziej skutecznie, niż świadomość, że w swojej kreacji prezentujemy się fantastycznie, a całe nasze ciało promienieje i nie ma na nim śladu zmęczenia? Atrakcyjny wygląd to podstawa dobrego samopoczucia, a dzięki nam można go osiągnąć w zaledwie kilka godzin.</P></DIV></SPAN></DIV></DIV><DIV id="article_tools"><DIV id="article_rate"><DIV itemscope="" itemtype="http://data-vocabulary.org/Review-aggregate"><DIV class="ttl">OCEŃ</DIV></DIV></DIV></DIV></DIV></DIV></DIV></DIV></BODY></HTML>