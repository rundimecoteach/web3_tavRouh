<HTML xmlns="http://www.w3.org/1999/xhtml" xml:lang="el">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV id="main-holder"><DIV id="main" class="clearfix"><DIV id="in-agritourism-column-main"><DIV id="in-agritourism-main"><DIV id="in-agritourism-article"><DIV class="article-tools-hor"><UL class="tools-sec"><LI class="last"><A title="Αποστολή συνδέσμου του άρθρου με e-mail" href="mailto:?subject=In.gr:%CE%95%CE%BC%CF%86%CF%85%CF%84%CE%B5%CF%8D%CE%BC%CE%B1%CF%84%CE%B1 %CF%83%CE%B9%CE%BB%CE%B9%CE%BA%CF%8C%CE%BD%CE%B7%CF%82: %CE%91%CF%83%CF%86%CE%B1%CE%BB%CE%AE %CF%83%CF%8D%CE%BC%CF%86%CF%89%CE%BD%CE%B1 %CE%BC%CE%B5 %CF%84%CE%BF %CE%B1%CF%85%CF%83%CF%84%CF%81%CE%B1%CE%BB%CE%B9%CE%B1%CE%BD%CF%8C %CF%80%CF%8C%CF%81%CE%B9%CF%83%CE%BC%CE%B1 - %CE%91%CE%BB%CE%BB%CE%B1%CE%B3%CE%AD%CF%82 %CE%B6%CE%B7%CF%84%CE%AC %CE%BF %CE%93%CE%AC%CE%BB%CE%BB%CE%BF%CF%82 %CF%85%CF%80%CE%BF%CF%85%CF%81%CE%B3%CF%8C%CF%82 %CE%A5%CE%B3%CE%B5%CE%AF%CE%B1%CF%82&amp;body=http://health.in.gr/news/healthpolicies/article/?aid=1231144623" class="rel-icon-mail DialogLink m_News-ArticleView ct_15"><SPAN class="label label-narrow" style="display: none; z-index: 0;"><SPAN class="label-main">Αποστολή</SPAN><SPAN class="label-bottom"> </SPAN></SPAN></A></LI></UL></DIV><DIV class="rel-location"><STRONG>Καμπέρα, Αυστραλία</STRONG></DIV><DIV id="intext_content_tag"><DIV style="text-align: justify;"><STRONG>Δεν προκύπτει κίνδυνος ρήξης των εμφυτευμάτων σιλικόνης της γαλλικής εταιρείας Poly Implant Prothese (PIP) για τις γυναίκες, σύμφωνα με το πόρισμα των υγειονομικών αρχών της Αυστραλίας. </STRONG>
Σύμφωνα με την Υπηρεσία Θεραπευτικών Αγαθών (TGA) μόνο 37 περιπτώσεις ρήξης των εμφυτευμάτων έχουν αναφερθεί σε σύνολο 9.054 που χρησιμοποιήθηκαν από το 2002 ως το 2011, δηλαδή ποσοστό 0,4%. 
«Το ποσοστό αυτό παραμένει μέσα στα πλαίσια του αναμενόμενου», τόνισε ο διευθυντής της TGA Ρόχαν Χάμετ. Ο ίδιος πρόσθεσε πως έλεγχοι στην Αυστραλία και την Βρετανία έδειξαν πως η γέλη που χρησιμοποιήθηκε στα εμφυτεύματα ήταν μη τοξική για τους ιστούς γύρω από το εμφύτευμα ακόμα και αν αυτό είχε υποστεί ρήξη.  
Τα εμφυτεύματα της PIP αποσύρθηκαν από την αγορά της  Αυστραλίας τον Απρίλιο του 2010. Καμία περίπτωση καρκίνου δεν έχει συνδεθεί με τη ρήξη των εμφυτευμάτων στη χώρα, σύμφωνα με στοιχεία της υπηρεσίας.  
Στη Γαλλία έχουν αναφερθεί 20 περιπτώσεις καρκίνου σε γυναίκες που είχαν υποβληθεί σε προσθετική στήθους με εμφυτεύματα της εταιρίας αυτής. Η κυβέρνηση συνέστησε στις περίπου 30.000 γυναίκες να αφαιρέσουν προληπτικά τα εμφυτεύματα.  
Η εταιρία Poly Implant Prothese (PIP), που πτώχευσε τον Μάρτιο του 2010 βρίσκεται στο κέντρο διεθνούς σκανδάλου μετά την αποκάλυψη ότι χρησιμοποιούσε  στα εμφυτεύματα μη ιατρική σιλικόνη.  
Η PIP παρήγαγε περίπου 100.000 εμφυτεύματα το χρόνο, το 84% των οποίων προορίζονταν για εξαγωγή κυρίως στη Λατινική Αμερική, την Ισπανία και την Βρετανία. Ως 500.000 γυναίκες σε όλον τον κόσμο φέρουν εμφυτεύματα της PIP. <STRONG>Ζητούνται αλλαγές</STRONG>
Πρέπει να ενισχυθούν οι ευρωπαϊκοί ρυθμιστικοί κανόνες για τα προϊόντα υγείας, στα οποία συμπεριλαμβάνονται και τα εμφυτεύματα σιλικόνης, ανακοίνωσε την Πέμπτη ο Γάλλος υπουργός Υγείας Ξαβιέ Μπερτράν.  
«Στον τομέα των προϊόντων υγείας θα πρέπει να θεσπίσουμε καινούργιους κανόνες», τόνισε μιλώντας στο δίκτυο LCI. «Μια απλή ετικέτα δεν μου αρκεί. Η αλλαγή των κανόνων θα πρέπει να είναι ευρωπαϊκή», πρόσθεσε ο κ.Μπερτράν. 
«Θα ήθελα μια αλλαγή των ευρωπαϊκών ρυθμιστικών κανόνων, γιατί αντίθετα με τα 
φάρμακα, που θα πρέπει να έχουν άδεια για να κυκλοφορήσουν στην αγορά, δεν υπάρχει σήμερα ανάλογη πρόβλεψη για τα προϊόντα υγείας», υπογράμμισε ο Γάλλος υπουργός.  
«Πρέπει να δίδεται άδεια για να κυκλοφορήσουν τα προϊόντα στην αγορά, ειδικά αυτά που θα μπορούσαν να προκαλέσουν κινδύνους για την υγεία», συμπλήρωσε ο κ.Μπερτράν, ο οποίος τάχθηκε υπέρ των αυστηρότερων ελέγχων.  
Σε ερώτηση σχετικά με τις πληροφορίες της εφημερίδας Le Parisien, σύμφωνα με τις οποίες η εταιρία PIP που ευθύνεται για τα επικίνδυνα εμφυτεύματα κατασκεύαζε επίσης και  εμφυτεύματα για άντρες (θωρακικά και άλλα), ο υπουργός Υγείας δήλωσε ότι δεν διαθέτει προς το παρόν συγκεκριμένα στοιχεία.</DIV></DIV><P class="credits">health.in.gr, ΑΠΕ</P></DIV></DIV></DIV></DIV></DIV></BODY></HTML>