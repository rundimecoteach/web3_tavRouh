<HTML xmlns="http://www.w3.org/1999/xhtml" xmlns:OG="http://ogp.me/ns#" xmlns:FB="http://www.facebook.com/2008/fbml">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV id="body"><DIV id="main_content"><DIV id="content"><DIV class="lft1"><DIV id="article"><DIV class="author"><A href="/publikacje;-;marta;kosakowska,zrodlo,369.html"><I>Marta Kosakowska</I></A></DIV><H1>Brownie - najbardziej czekoladowe z ciast</H1><DIV class="content"><SPAN id="adkontekst_intertext"><DIV class="txt"><P align="JUSTIFY" style="margin-bottom: 0cm"><FONT face="Arial, sans-serif"><FONT size="4"><B>Niezwykle czekoladowe, błyskawicznie szybkie w wykonaniu ciasto, o którym mówi się, że nie da się go zepsuć. Ponieważ ono już jest zepsute! Skąd się wzięło brownie? I dlaczego nic tak nie poprawia humoru jak kostka tej czekoladowej przyjemności?</B></FONT></FONT></P><P>
	Niech was nie zniechęci skromny wygląd tego brownie, bo choć płaska kwadratowa kostka na pierwszy rzut oka może wyglądać dość „ubogo”, jej smak jest niezwykle intensywny smak. Z wierzchy kruche i popękane, w środku oszałamiająco czekoladowe! Brownie to coś pomiędzy ciastem a ciastkiem. Sycące i słodkie jak ciastko z cukierni, a jednak pieczone na blasze w całości jak klasyczne ciasto. I uwaga! Brownie „nie wyrośnie”, bo nie leży to w jego naturze. To ciasto z założenia jest „zepsute”, płaskie i mokre. Dlaczego? Wśród co najmniej kilku historii, o tym jak powstało brownie, jedna jest szczególnie urocza. Podobno to intensywnie czekoladowe ciasto wymyśliła niejaka Pani Brown, bibliotekarka w jednej z amerykańskich szkół, która pewnego pięknego popołudnia postanowiła upiec klasyczne ciasto czekoladowe. Sęk w tym, że spiesząc się, by zdążyć przed wizytą gości, zapomniała dodać do niego proszku do pieczenia. Ciasto nie wyrosło! Pani Brown jednak wcale się tym nie zraziła i mimo to, postanowiła poczęstować nim swoich przyjaciół. A oni tym wyśmienitym zakalcem zajadali się, aż im się uszy trzęsły. I nic dziwnego, bo obok tego gęstego, mokrego i po stokroć czekoladowego ciasta nie da się przejść obojętnie, szczególnie jeśli uwielbiasz czekoladę!
	Od naszego polskiego murzynka odróżnia je... wszystko! Oprócz braku mleka i oczywiście proszku do pieczenia w przepisie, ale przede wszystkim zamiast kakao, dodajemy czekoladę, której brownie zawdzięcza swój bogaty smak. Amerykanie uwielbiają browinies, a między innymi, za sprawą popularnych w Polsce sieciówek kawowych, zyskało ono sporą popularność również nad Wisłą. Wprawiając naszego rodzimego murzynka w konsternację. Tym bardziej, że z uwagi na jego specyfikę, brownie upiec może każdy, bez obaw, że ciasto nie wyjdzie. Wystarczy skompletować składniki, zmiksować je, a później zapiec. Oto przepis na brownie:<STRONG><SPAN style="color:#660000;">Składniki:</SPAN></STRONG></P><UL><LI>
		2 tabliczki gorzkiej czekolady (70 lub więcej procent kakao)</LI><LI>
		kostka masła lub margaryny</LI></UL></DIV></SPAN></DIV></DIV></DIV></DIV></DIV></DIV></BODY></HTML>