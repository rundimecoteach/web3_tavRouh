<HTML xmlns="http://www.w3.org/1999/xhtml" xml:lang="pl" lang="pl">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY id="page_default"><DIV id="content-all"><DIV id="content-main"><DIV id="path"><SPAN class="path-item-pref">Tutaj jesteś:</SPAN><A href="/newsroom/?date=2013-03-14" class="path-item-home" title="Wprost.pl - Strona główna">Strona główna</A><SPAN class="path-item-sep">|</SPAN><A href="http://www.wprost.pl/aktualnosci/" class="path-item">Aktualności</A><SPAN class="path-item-arrow"> </SPAN><A href="http://www.wprost.pl/swiat/" class="path-item">Świat</A><SPAN class="path-item-arrow"> </SPAN><SPAN class="path-item">Chiny: zarażony ptasią grypą nie żyje. Władze apelują o spokój</SPAN></DIV><DIV id="left-column"><H2 class="art-title">Chiny: zarażony ptasią grypą nie żyje. Władze apelują o spokój</H2><DIV class="art-date"><A href="/newsroom/2012-01-02/kalendarium.html" title="czytaj więcej wiadomości WPROST z dnia 2012-01-02">2012-01-02 08:35</A></DIV><DIV class="art-lead">
    Władze sanitarne chińskiego miasta Shenzhen zaapelowały do mieszkańców o zachowanie spokoju, gdy jedna osoba zmarła na skutek ptasiej grypy. Był to pierwszy od 18 miesięcy przypadek tej choroby odnotowany u ludzi.     </DIV><DIV class="art-content"><P>Centrum kontroli chorób w Shenzhen na południu Chin potwierdziło, że 39-letni kierowca autobusu, który zmarł w sobotę, miał najpewniej bezpośredni kontakt z drobiem. - Wirus był w 90 proc. podobny do wirusów H5N1, które wcześniej wykrywano u kaczek w Chinach - podało. - Wirus jeszcze nie może przenosić się między ludźmi - zapewniły władze sanitarne. Mężczyzna zachorował 21 grudnia. 39-latek miał kontakt ze 120 osobami, które nie wykazują symptomów choroby.</P><DIV class="add300x250"><A href="#an_1632997594" rel="nofollow">Skocz do tekstu</A><DIV class="add300x250-inside"> 
       REKLAMA   
       </DIV></DIV><P>Sąsiedni Hongkong podniósł poziom zagrożenia ptasią grypą do trzeciego stopnia w pięciostopniowej skali. Ogłoszono też czasowy zakaz importu drobiu z trzech obszarów, na których może występować wirus. Dotychczas drogą zarażenia H5N1 był bezpośredni kontakt ludzi z drobiem. Naukowcy obawiają się wybuchu pandemii, jeśli dojdzie do mutacji, która sprawi, że wirus będzie się mógł przenosić z człowieka na człowieka.</P> Ze względu na największą liczbę drobiu na świecie Chiny są uważane za kraj ryzyka.<P>eb, pap</P></DIV></DIV></DIV></DIV></BODY></HTML>