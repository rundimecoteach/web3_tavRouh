<HTML xmlns="http://www.w3.org/1999/xhtml" xmlns:FB="http://ogp.me/ns/fb#">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV id="stgMain" class="R300"><DIV id="stgCol660"><DIV id="bxArtykul"><DIV style="width:183px; padding-top: 0px; padding-right:10px;float: right;"><DIV id="ivonawebreader_1"><A href="http://www.ivona.com/" style="display:none">IVONA Text To Speech</A></DIV></DIV><DIV class="txt WAI-Text czytajto" id="intertext1"><STRONG>
&quot;Wątpimy, czy nowy zastępca szefa MSW zna specyfikę pracy służb mundurowych&quot;. Tak funkcjonariusze, z którymi rozmawiał reporter RMF FM, komentują informacje, że nowym wiceministrem spraw wewnętrznych zostanie Michał Deskur. Wczoraj premier odwołał ze stanowiska wiceszefa resortu Adama Rapackiego i powołał dwóch nowych urzędników. Oficjalnie ich nazwiska poznamy dziś przed południem.
</STRONG>
Funkcjonariusze nie kryją zdziwienia, że ich służby ma nadzorować człowiek, który zaczął sprawdzać się w polityce dopiero przed miesiącem. Nie ma żadnego doświadczenia w administracji publicznej - mówią policjanci i BOR-owcy w rozmowie z reporterem RMF FM. Co więcej, jest mało prawdopodobne, by znał specyfikę funkcjonowania służb mundurowych.

Personalia nowych wiceministrów zostaną przedstawione na konferencji prasowej.
Jeden z wiceministrów - według informacji dziennikarza RMF - ma się zajmować służbami mundurowymi, a drugi - systemami informatycznymi CEPiK i PESEL.
<DIV id="rekSrd05" style="display:none"><CENTER><TABLE id="srodtekst" width="100%" border="0" cellspacing="0" cellpadding="0" align="center" style="border-bottom:1px solid #CCCCCC;padding-bottom:4px;"><TBODY><TR><TD width="50%" style="font:normal 11px Arial;letter-spacing:3px; color:#999999;" align="left">REKLAMA</TD><TD width="50%" align="right"><A href="#czytajdalej" class="czyt_ln"> Czytaj dalej</A></TD></TR></TBODY></TABLE></CENTER></DIV><A href="/query,micha%B3%20deskur,szukaj.html">Michał Deskur</A>, od niedawna członkowi gabinetu politycznego ministra spraw wewnętrznych Jacka Cichockiego, prawdopodobnie będzie odpowiadał za ponad 100-tysięczną rzeszę policjantów i funkcjonariuszy BOR. Problem w tym, że Deskur to człowiek stosunkowo młody (38 l.), z niewielkim doświadczeniem urzędnika państwowego. Jest specjalistą od księgowości. Ma doświadczenie biznesowe, które zdobywał we Francji, pracując w firmie audytorskiej. 

Drugi z wiceministrów - jak twierdzą rozmówcy RMF FM - jest spoza <A href="/query,msw,szukaj.html">MSW</A>. Wiadomo jednak że pracuje w administracji rządowej.
<A href="/query,adam%20rapacki,szukaj.html">Adam Rapacki</A> został odwołany przez premiera na wniosek szefa MSW Jacka Cichockiego. Oficjalne powody dymisji wciąż nie są znane.
			
				</DIV><DIV class="wpsocial-fbFanpageBox"><P>Polub <A href="https://www.facebook.com/wiadomosciwppl" title="Profil redakcji" class="name" rel="nofollow" target="_blank">wiadomości.wp.pl</A> na Facebooku</P></DIV></DIV></DIV></DIV></BODY></HTML>