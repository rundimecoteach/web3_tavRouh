<HTML xmlns="http://www.w3.org/1999/xhtml" xmlns:OG="http://ogp.me/ns#" xmlns:FB="http://www.facebook.com/2008/fbml">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV id="body"><DIV id="main_content"><DIV id="content"><DIV class="lft1"><DIV id="article"><DIV class="content"><SPAN id="adkontekst_intertext"><DIV class="txt"><P>
	- zmianami zwyrodnieniowymi.<STRONG>Jakie badania wykonują lekarze?</STRONG>
	W celu potwierdzenia występowania kryształków moczanowych w stawach wykonuje się badanie płynu stawowego, uzyskanego poprzez jego nakłucie i aspirację płynu, który poddaje się specjalistycznym analizom. Bada się także guzki dnawe. Wykorzystywane są też techniki radiologiczne, np. zdjęcie Rtg stawu, w którym zauważa się zwężenie „szpary” stawowej. Kolejnymi badaniami są badania krwi określające stężenie kwasu moczowego, kreatyniny, elektrolitów, lipidów i cukru, a także badanie ogólne moczu i dobowe wydalanie kwasu moczowego z uryną. Kontroli podlega też czynność nerek i układu krążenia (m.in. ciśnienie krwi, EKG).<STRONG>Leczenie dny moczanowej</STRONG>
	Odbywa się przy pełnej kontroli lekarskiej, na ogół w szpitalu. Stosowane są m.in. kolchicyna,
	leki przeciwbólowe. W fazie przewlekłej choroby wskazane jest przestrzeganie specjalnej diety,
	przyjmowanie ściśle określonych leków moczopędnych – przepisanych przez lekarza oraz allopurynolu (Allupol, Milurit, Zyloric, Apo-Allopurinol,) dopiero po 4 tygodniach po napadzie. Allopurynol zmniejsza wytwarzanie kwasu moczowego. W pewnych wyjątkach nie stosuje się standardowego leczenia np. dna w przebiegu terapii cyklosporyną (cytostatyk). Wtedy zalecane jest podawanie sterydów bezpośrednio do stawu.</P><P>
	Gdy dojdzie do wyciszenia objawów, wówczas nie trzeba kontynuować leczenia, o czym z
	resztą decyduje lekarz. Zaleca się stosowanie diety ubogopurynowej, z obniżoną podażą białek,
	unikanie spożywania alkoholu, ograniczenie stresujących sytuacji i pewnych leków zwiększających
	poziom kwasu moczowego we krwi. Każdy lekarz do którego się udajemy po poradę musi zostać
	poinformowany o fakcie występowania dny moczanowej. Niektóre antybiotyki, czy leki moczopędne
	mogą wywołać dnę moczanową. Czasem zaleca się jeszcze małe dawki kolchicyny aby zapobiec
	napadom. Ponadto, trzeba mieć na uwadze systematyczną kontrolę stanu nerek, ciśnienia tętniczego, stanu naczyń wieńcowych i poziomu cukru we krwi.
	Ostatnio dość popularnymi w leczeniu i prewencji napadów dny stają się metody wibroakustyczne,
	stosowane na zajęte stawy i nerki. W terapii tej wykorzystuje się mikrowibracje o częstotliwości
	dźwiękowej. Terapia przyspiesza wydalanie kwasu moczowego z organizmu. Przed jej zastosowaniem konieczne jest badanie lekarskie.<STRONG>Czego nie wolno jeść, a co trzeba ograniczyć przy skłonnościach do dny?</STRONG>
	Wyeliminowanie:
	- podrobów (pasztety, nerki, wątroba, grasica),
	- wywarów, bulionów zwierzęcych,
	- sosów na bazie mięsa, gulaszów,
	- skorupiaków i mięczaków,
	- ryb konserwowanych (śledzie, łososie, sardynki, szproty, anchois, makrele),
	- drożdży i wszelkich produktów, które je zawierają (także piwo).
	Ograniczenie:
	- produktów wysokobiałkowych (tłuste ryby jak łosoś, makrela, tuńczyk, węgorz, sardynka, wędzone
	śledzie, halibut, karp, flądra; roślin strączkowych, szpinak, szparagi),
	- produktów alkoholowych (piwo, wina, wódka, nalewki, koniaki, ciasta i praliny z procentem),
	- cukru rafinowanego, białego (słodycze, ciasta, ciastka, owoce kandyzowane, z puszki).
	Zaleca się położyć szczególny nacisk na właściwe nawodnienie organizmu oraz stosowanie ogólnychzasad zdrowego żywienia. Niektórzy podkreślają, że warto przyjmować owoce o czerwonej i granatowej skórce, gdyż te mają łagodzić dolegliwości bólowe związane z dną (wiśnie, truskawki, jagody, żurawina).</P><P><SPAN style="color:#cccccc;">Opracowano na podstawie:
	Szczeklik A., Gajewski P., Choroby wewnętrzne. Kompendium Medycyny Praktycznej, MP, Kraków
	2009
	Zimmermann-Górska I., Aktualizacja standardów leczenia, Reumatologia 2006; 44, 2: 61-62</SPAN></P></DIV></SPAN></DIV></DIV><DIV id="article_tools"><DIV id="article_rate"><DIV itemscope="" itemtype="http://data-vocabulary.org/Review-aggregate"><DIV class="ttl">OCEŃ</DIV></DIV></DIV></DIV></DIV></DIV></DIV></DIV></BODY></HTML>