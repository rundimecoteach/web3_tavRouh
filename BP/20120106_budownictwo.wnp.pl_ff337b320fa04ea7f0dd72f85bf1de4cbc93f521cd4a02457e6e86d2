<HTML xmlns="http://www.w3.org/1999/xhtml" xml:lang="pl" xmlns:OG="http://opengraphprotocol.org/schema/" xmlns:FB="http://www.facebook.com/2008/fbml">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY id="budownictwo"><DIV id="content" class="clearfix"><DIV id="colLeft"><DIV id="contentText" class="news"><DIV id="taM1" style="display:block;"><DIV class="body clearfix"><DIV class="lake"><DIV class="island"><DIV class="sz"><UL><LI><A href="http://www.wnp.pl/artykuly/tramwaje-na-topie,5519.html">Tramwaje na topie</A></LI></UL></DIV></DIV></DIV><P class="firstp">Także przed Euro zmodernizowane zostaną linie tramwajowe łączące centrum miasta ze stadionem miejskim. Nowe torowisko będzie miało charakter tramwajowo–autobusowy, powstaną wspólne przystanki, a autobusy jadące ulicami będą mogły ominąć korki na sąsiednich ulicach. Dodatkowo z torowiska będą mogły korzystać także karetki pogotowia. Inwestycja ma kosztować 200 milionów złotych.W grudniu 2012 zakończona zostanie budowa nowego odcinka Poznańskiego Szybkiego Tramwaju (PST). Nowy dwukilometrowy odcinek torów połączy obecną linie PST z Dworcem Kolejowym. Nowa linia prowadzona równolegle do torów kolejowych pozwoli części tramwajów na ominiecie zatłoczonych torowisk biegnących przez centrum miasta.Głównym celem tej budowy jest zintegrowanie szynowej komunikacji miejskiej z transportem kolejowym, a dzięki powstającemu Zintegrowanemu Centrum Komunikacyjnemu Poznań Główny, także z dalekobieżną komunikacją autobusową. Inwestycja będzie kosztowała 130 milionów złotych.„Po tych inwestycjach o kilka minut skróci się czas przejazdu tramwajem, a w przypadku przedłużenia szybkiego tramwaju jego dwie linie nie będą kolidowały z układem drogowym, co pozwoli na osiągnięcie prawie 100 procentowej punktualności”– powiedział PAP Dyrektor Zarządu Transportu Miejskiego Rafał Kupś.Po wybudowaniu nowych odcinków linii tramwajowych całkowita sieć torów tramwajowych w Poznaniu będzie miała około 70 km długości.</P></DIV></DIV></DIV></DIV></DIV></BODY></HTML>