<HTML xmlns:OG="http://opengraphprotocol.org/schema/" xmlns:FB="http://www.facebook.com/2008/fbml">
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY itemscope="" itemtype="http://schema.org/Article"><DIV id="mainColumn"><DIV id="contentBox"><DIV id="col1"><DIV id="col10"><DIV id="story"><DIV class="storyContent"><DIV class="articleLeftBox"><DIV class="seealso"><DIV class="more"><A href="/galeria/773937,774033.html">+ Zobacz więcej zdjęć</A></DIV></DIV></DIV><P class="lead">Mieszkańcy Zjednoczonego Królestwa obrażają się na Europę, ale mają obsesję na jej punkcie. Jeżdżą upijać się do Krakowa i robić zakupy w Paryżu, kupują domy w Andaluzji i Toskanii</P><P>Fakty są w miarę proste do ustalenia. David Cameron odmówił udziału w negocjacjach, których skutkiem mogłoby być – jak to zgrabnie ujął jeden z brytyjskich komentatorów – przejęcie londyńskiej City przez Komisję Europejską. W roku podatkowym 2009/2010 City oddało do budżetu brytyjskiego ponad 50 mld funtów, czyli ponad 11 procent całości dochodu z brytyjskich podatków. Nikt przy zdrowych zmysłach nie powinien oczekiwać, że premier brytyjski – albo jakiegokolwiek innego kraju – po prostu odda tyle pieniędzy za cenę tzw. interesu europejskiego.Mimo to Cameron politycznie przegrał to rozdanie. Przegrał, bo w przeciwieństwie do swoich wielkich poprzedników takich jak James Callaghan, Margaret Thatcher, John Major czy Tony Blair nie zdołał utrzymać zasadniczej linii europejskiej polityki Wielkiej Brytanii. Od lat polega ona z grubsza na tym, by zachować dystans wobec ścisłej integracji europejskiej zwłaszcza w dziedzinie finansów, ale równocześnie nie tracić wpływu na wszystko to, co dotyczy Wielkiej Brytanii. Odchodząc od stołu rokowań Cameron takiego wpływu nie ma i – co najważniejsze – zdaniem wielu ekspertów londyńska City i tak może znaleźć się w strefie regulacji Unii Europejskiej. Dodatkowo decyzja premiera bardzo poważnie zachwiała koalicją torysów z Liberalnymi Demokratami.<SPAN class="srodtytul">Resztki rozsądku</SPAN>Nie jest jasne, czy porażka Camerona będzie długotrwała i czy w ogóle będzie za taką uznana nawet za kilka miesięcy. Jeśli strefa euro się rozpadnie, to ustalenia brukselskiego szczytu nie będą w ogóle istotne. Niewykluczone również, że gdy dojdzie do realnych negocjacji międzyrządowych, więcej krajów odejdzie od stołu – wtedy podział na Unię Europejską pod kierunkiem Londynu i „unię fiskalną&quot; pod wodzą Niemiec i Francji może nabrać konkretnych kształtów.</P></DIV><DIV class="author">Rzeczpospolita</DIV></DIV><DIV id="loggedInEmptyLimitBox" class="noAccessLoginBox"><DIV class="noAccessLoginBox_header">Dostęp do treści serwisu
        jest limitowany.</DIV><DIV class="noAccessLoginBox_info"><P>Aby uzyskać dostęp, skorzystaj z poniższych opcji:</P></DIV><DIV class="noAccessLoginBox_form noAccessLoginBox_smsInfo"><DIV class="noAccessLoginBox_formLeft"><P>
                        Wyślij SMS o treści: <SPAN class="noAccessLoginBox_boldText">RP.24</SPAN></P><P>(24 godzinny dostęp do treści serwisu)</P><P>
                        na numer <SPAN class="noAccessLoginBox_boldText">73464</SPAN></P></DIV></DIV></DIV></DIV></DIV></DIV></DIV></BODY></HTML>