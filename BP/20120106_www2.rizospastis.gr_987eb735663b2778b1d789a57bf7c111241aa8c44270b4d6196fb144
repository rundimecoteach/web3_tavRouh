<HTML>
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV style="width: 980px; margin-left: auto; margin-right: auto"><DIV id="contentDivMainColumnTotalWidth"><DIV id="wide_4_5_section"><DIV align="center" class="title1">Χωρίς καμιά προστασία οι άνεργοι που αυξάνονται</DIV><DIV align="center" class="ltitle"><UL><LI>Μείωση της κρατικής χρηματοδότησης και του κονδυλίου για τους ανέργους</LI><LI>Καταψήφισε ο εκπρόσωπος του ΠΑΜΕ, καταγγέλλοντας τον προσανατολισμό του Οργανισμού</LI></UL></DIV><DIV class="story_body"><DIV class="dropcap">Την εγκατάλειψη των ανέργων στη μοίρα τους από την κυβέρνηση, για άλλη μια χρονιά, επιβεβαιώνει και ο προϋπολογισμός του ΟΑΕΔ για το 2012. Με ευθύνη της ο Οργανισμός παραμένει προσαρμοσμένος όχι στις ανάγκες των ανέργων, αλλά στην εξυπηρέτηση των επιχειρήσεων, γεγονός που κατήγγειλε στη χτεσινή συνεδρίαση ο εκπρόσωπος του ΠΑΜΕ καταψηφίζοντάς τον. Την ίδια στιγμή, η μείωση της κρατικής επιχορήγησης και των εσόδων του Οργανισμού το 2012 ουσιαστικά καθιστούν τον προϋπολογισμό αυτό χαρτί χωρίς αξία και προδιαγράφουν παραπέρα συρρίκνωση των παροχών του.</DIV><P><B>Ετσι, το κονδύλι για την ανεργία μειώνεται κατά 107 εκατομμύρια ευρώ από 2,119 δισ. ευρώ φέτος στα 2,012 δισ. ευρώ το 2012 (μείωση 5%), όταν το χρόνο που έρχεται εκτιμάται νέα δραματική αύξηση του αριθμού των ανέργων.</B></P><P>Αν και ο προϋπολογισμός παρουσιάζεται ισοσκελισμένος με έσοδα 3,775 δισ. ευρώ και ανάλογα έξοδα, εντούτοις η εικόνα είναι παραπλανητική καθώς στα έσοδα περιλαμβάνονται το 20% από τις εισφορές που εισπράττονται μέσω ΙΚΑ και τα οποία σύμφωνα με το νόμο 3863 αυτά θα παρακρατηθούν. Επιπλέον προϋπολογίζονται έσοδα 512 εκατ. ευρώ από εισφορές παρελθόντων ετών, που όμως δεν αποδίδονται από το ΙΚΑ και, με δεδομένη τη δική του οικονομική κατάσταση, είναι τουλάχιστον αμφίβολο αν καταβληθούν. Το μόνο βέβαιο είναι η μείωση της ετήσιας κρατικής επιχορήγησης από τα 764 εκατ. ευρώ φέτος στα 500 εκατ. ευρώ του χρόνου, που αποτελούν μόλις το 13,2% των συνολικών εσόδων του Οργανισμού.</P><DIV class="subtitle">Προϋπολογισμός στήριξης των επιχειρήσεων</DIV><P>Απέναντι σε αυτή την κατάσταση, εκ μέρους των εργαζομένων ο <B>Θανάσης Γκόγκος</B>, μέλος της διοίκησης του ΟΑΕΔ και στέλεχος του ΠΑΜΕ, καταψήφισε τον προϋπολογισμό και την πολιτική που σηματοδοτεί και με δήλωση που κατατέθηκε στα πρακτικά για τον προϋπολογισμό του ΟΑΕΔ 2012 υπογράμμισε:</P><P>«Σε μία περίοδο που η λαϊκή οικογένεια έχει γονατίσει από τις συνεχείς μειώσεις μισθών, από τις αλλαγές στις εργασιακές σχέσεις, όταν κάθε σπίτι έχει τουλάχιστον έναν άνεργο σε συνθήκες μαζικής απληρωσιάς και συνεχόμενων χαρατσιών, ο προϋπολογισμός του ΟΑΕΔ για το 2012 κινείται στην ίδια κατεύθυνση με τον πρόσφατο κρατικό προϋπολογισμό. Ο ΟΑΕΔ αποτελεί εξελιγμένο μοντέλο και εργαλείο στήριξης των επιχειρήσεων, την ίδια στιγμή που οι άνεργοι πολλαπλασιάζονται, που επιδοτείται το ελάχιστο τμήμα αυτών και όσοι επιδοτούνται λαμβάνουν το εξευτελιστικό πόσο των 460 ευρώ.</P><P>Προϋπολογισμός που αφήνει εξαρχής εκτός επιδότησης το 80% περίπου των ανέργων και παράλληλα συγκεντρώνει χρήμα για τις επιχειρήσεις μεσώ διάφορων 5μηνων και 8μηνων προγραμμάτων ώστε να απαλύνεται με ψευτοφάρμακα ο πόνος της εργατικής οικογένειας, δίνοντας την ίδια στιγμή στις επιχειρήσεις το δικαίωμα να εκμεταλλεύονται τζάμπα εργατικό δυναμικό, δείχνει ξεκάθαρα τον τρόπο αξιοποίησης του Οργανισμού στη σταθερή κατεύθυνση της ανατροπής των εργασιακών σχέσεων με επίκεντρο την κερδοφορία των επιχειρήσεων.</P><P>Να σταματήσει το πλιάτσικο που κάνουν οι επιχειρήσεις με τα χρήματα των εργαζομένων, να μπει τέλος στην άγρια εκμετάλλευση νέων παιδιών μέσω της δήθεν πρακτικής άσκησης στις σχολές μαθητείας. Είναι προγράμματα που δε διασφαλίζουν τη σταθερή και μόνιμη εργασία, αλλά αντιθέτως τσιμεντάρουν την ευελιξία, τη δουλειά χωρίς δικαιώματα, την απλήρωτη εργασία. Μέσω των προγραμμάτων δίνεται ανάσα όχι στους άνεργους, αλλά στο ίδιο το σύστημα. Ο προϋπολογισμός είναι προσαρμοσμένος στις συνθήκες κρίσης του καπιταλιστικού συστήματος, αποτυπώνει την κεντρική πολιτική γραμμή που είναι η στήριξη του κεφαλαίου.</P><P>Επειδή η κυβέρνηση και ο Οργανισμός έχουν χαράξει εδώ και χρονιά πορεία για το πώς αντιμετωπίζουν την ανεργία, πρέπει οι εργάτες να πάρουν την κατάσταση στα χέρια τους. Το ταξικό κίνημα αναπτύσσει δράση ενάντια σ' αυτήν την πολιτική. Διεκδικεί ουσιαστική προστασία των ανέργων, καταθέτοντας ευρύ πλαίσιο αιτημάτων και άμεσων διεκδικήσεων».</P></DIV><UL style="clear: both; list-style: none; text-align: right"><A href="http://www.rizospastis.gr/wwwengine/story.do?id=6607608" target="_blank"><SPAN class="icon_story_link" title="Μόνιμος σύνδεσμος δημοσιεύματος" style="width:16px;height:13px;cursor:pointer"> </SPAN></A><A href="moreLikeThis.do?storyId=6607608&amp;publDate=21/12/2011&amp;id=13821"><SPAN class="icon_story_more" title="Περισσότερα σαν αυτό" style="width:16px;height:13px;cursor:pointer"> </SPAN></A><A href="relay.do?page=mailStory&amp;id=6607608&amp;publDate=21/12/2011" target="_blank"><SPAN class="icon_story_mail" title="Ταχυδρόμηση δημοσιεύματος" style="width:16px;height:13px;cursor:pointer"> </SPAN></A><A href="storyPlain.do?id=6607608&amp;action=print" target="_blank"><SPAN class="icon_story_print" title="Εκτύπωση δημοσιεύματος" style="width:16px;height:13px;cursor:pointer"> </SPAN></A></UL></DIV></DIV></DIV></BODY></HTML>