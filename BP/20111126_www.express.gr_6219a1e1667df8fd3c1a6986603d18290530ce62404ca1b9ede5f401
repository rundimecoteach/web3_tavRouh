<HTML>
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY style="background-image: url('siteimg/BG.gif')" onload="showPanel2(document.getElementById('tap3'), 'panel3'); showPanel3(document.getElementById('bap3'), 'pan1');"><DIV align="center"><DIV align="center"><SPAN class="pathway">   Στοιχεία που σοκάρουν για την σεξουαλική βία σε Κύπρο και Ευρώπη


 </SPAN><TABLE border="0" width="100%" id="table41" cellspacing="0" cellpadding="0"><TBODY><TR><TD align="left" class="contentheading" width="100%" style="">
				Στοιχεία που σοκάρουν για την σεξουαλική βία σε Κύπρο και Ευρώπη


								</TD></TR></TBODY></TABLE><TABLE class="contentpaneopen"><TBODY><TR><TD class="date" align="left" align="left" colspan="2" valign="top"><SPAN class="createdate">
			 Πηγή: <A class="external" target="_blank" href="http://www.ana.gr">ΑΠΕ</A><FONT class="createdate"> 26/11/11-11:54</FONT></SPAN></TD></TR><TR><TD id="resize" class="size5" align="left" valign="top" colspan="2">

Στοιχεία που σοκάρουν, παρουσιάστηκαν σε συζήτηση στο Σπίτι της ΕΕ στην 
Λευκωσία αναφορικά με εγκλήματα σεξουαλικής κακοποίησης παιδιών και χρήσης 
ιστοσελίδων παιδικής πορνογραφίας, με αφορμή νέους ευρωπαϊκούς κανόνες, που 
υιοθετήθηκαν από το Ευρωπαϊκό Κοινοβούλιο στις 27 Οκτωβρίου, που προβλέπουν 
αυστηρότερες κυρώσεις για τέτοια αδικήματα.
Ένα στα πέντε παιδιά στην Ευρώπη πέφτουν θύματα σεξουαλικής κακοποίησης, ενώ 
150 εκατομμύρια κορίτσια κάτω των 18 ετών έχουν βιώσει κάποια μορφή σεξουαλικής 
βίας, σύμφωνα με τον Παγκόσμιο Οργανισμό Υγείας.
Στην Κύπρο, 10% των αγοριών και 10% των κοριτσιών που έλαβαν μέρος σε έρευνα 
της Συμβουλευτικής Επιτροπής για την Πρόληψη και Καταπολέμηση της Βίας στην 
Οικογένεια, δήλωσαν ότι έχουν υποστεί κάποια μορφή σεξουαλικής βίας.
Το μήνυμα ότι τα θύματα, είτε είναι ανήλικα, είτε ενήλικα, είτε αγόρια, είτε 
κορίτσια, πρέπει να σπάσουν τη σιωπή τους, έστειλε η Κύπρια ευρωβουλευτής, 
Αντιγόνη Παπαδοπούλου, υπογραμμίζοντας ότι &quot;όσο τα θύματα είναι σιωπηλά, 
σίγουρα τα εγκλήματα θα συνεχίσουν&quot;. Προβαίνοντας σε ενημέρωση των παρευρισκομένων για τη νέα οδηγία, η 
ευρωβουλευτής παρέθεσε στοιχεία σχετικά με την παιδική πορνογραφία: 200 νέες 
φωτογραφίες παιδικής πορνογραφίας αναρτούνται καθημερινά στο διαδίκτυο, 3 δισ. ευρώ ετησίως είναι ο τζίρος της παιδικής πορνογραφίας στο διαδίκτυο, 345% είναι 
η αύξηση του αριθμού ιστοσελίδων με πορνογραφικό περιεχόμενο όπου 
πρωταγωνιστούν ανήλικοι, ακόμα και βρέφη, 150.000 είναι η ημερήσια 
επισκεψιμότητα ορισμένων σελίδων τέτοιου περιεχομένου.
Η κ. Παπαδοπούλου χαρακτήρισε τη νέα ευρωπαϊκή οδηγία μεγάλο βήμα προς τα 
εμπρός, καθώς θεσπίζει πανευρωπαϊκούς κανόνες και διατάξεις για την πρόληψη 
αδικημάτων σεξουαλικής κακοποίησης, σεξουαλικής εκμετάλλευσης παιδιών και 
παιδικής πορνογραφίας. Συγκεκριμένα, η νέα οδηγία ορίζει ελάχιστες ποινές για 
20 ποινικά αδικήματα και προβλέπει τη διαγραφή ιστοσελίδων παιδικής 
πορνογραφίας ή, εφόσον αυτό κριθεί αδύνατο, τη διασφάλιση της φραγής της 
πρόσβασης σε αυτές. Η οδηγία συμπεριλαμβάνει νέα αδικήματα όπως ο σεξουαλικός τουρισμός και η 
προσέγγιση παιδιού από ενήλικα, μέσω του διαδικτύου, με σκοπό τη σεξουαλική 
κακοποίησή του (grooming).
Η νέα οδηγία αναμένεται να εγκριθεί και τυπικά από το Συμβούλιο πριν το τέλος 
του τρέχοντος έτους και τα κράτη μέλη θα έχουν στη διάθεσή τους δύο έτη για να 
εναρμονίσουν την εθνική νομοθεσία με τη νέα οδηγία. Ως εκ τούτου, τα ανήλικα θύματα θα απολαμβάνουν μεγαλύτερης προστασίας, 
εκτεταμένη συνδρομή και υποστήριξη, υπογράμμισε η κ. Παπαδοπούλου. Η βουλευτής του ΑΚΕΛ Στέλλα Μισιαούλη, τάχθηκε υπέρ της δημιουργίας μιας 
εθνικής επιτροπής, που θα δημιουργήσει μια στρατηγική προστασίας του παιδιού. Από πλευράς της, η βουλευτής του ΑΚΕΛ Ειρήνη Χαραλαμπίδου, τόνισε ότι &quot;είναι 
δική μας υποχρέωση να υπερασπιστούμε τα δικαιώματα των παιδιών&quot;. Ανέφερε ότι 
πρέπει να αλλάξει η νοοτροπία στην κοινωνία μας, ώστε να ακούγονται αυτοί &quot;που 
είναι αδύνατη η φωνούλα τους&quot;.
Όπως ανέφερε η Διευθύντρια του Μεσογειακού Ινστιτούτου Μελετών Κοινωνικού 
Φύλου, Σουσάνα Παύλου, στην Κύπρο η σεξουαλική κακοποίηση παιδιών εξακολουθεί 
να είναι περιτριγυρισμένη από ταμπού. &quot;Ακόμα και όταν οι υποθέσεις έρχονται 
στην επιφάνεια, οι καταδίκες είναι σπάνια εξασφαλισμένες και, όταν οι δράστες 
έχουν καταδικαστεί, οι ποινές είναι συγκλονιστικά χαμηλές&quot;,  ανέφερε. Η κ. Παύλου κάλεσε την κυπριακή Κυβέρνηση να επικυρώσει και να εφαρμόσει πλήρως 
τη Σύμβαση του Συμβουλίου της Ευρώπης για την Προστασία των Παιδιών από τη 
Σεξουαλική Εκμετάλλευση και Κακοποίηση, καθώς και να υπογράψει τη Σύμβαση του 
Συμβουλίου της Ευρώπης για την Πρόληψη και Καταπολέμηση της Βίας κατά των 
Γυναικών και της Ενδοοικογενειακής Βίας.
Την ανάγκη για προληπτικές δράσεις τόνισε, από πλευράς του, ο Γενικός 
Διευθυντής του Κέντρου Πολιτικής της Σύμβασης του ΟΗΕ για τα Δικαιώματα του 
Παιδιού και Διευθυντής της Μη Κυβερνητικής Οργάνωσης &quot;Hope for Children&quot;, 
Joseph Varughese. 
Η Κύπρια Επίτροπος Προστασίας Δικαιωμάτων του Παιδιού, Λήδα Κουρσουμπά, τόνισε 
ότι πέραν της ψήφισης νόμων, πρέπει να υπάρχει και εγρήγορση στην κοινωνία για 
την εφαρμογή τους. Υπέδειξε ότι η Κύπρος θα μπορούσε να είχε λάβει μέτρα, χωρίς 
να την υποχρεώσει πρώτα η ΕΕ.</TD></TR></TBODY></TABLE></DIV></DIV></BODY></HTML>