<HTML>
<style type="text/css">
A:before { content:' '; } 
A:after { content:' '; } 
SPAN:before { content:' '; } 
SPAN:after { content:' '; } 
</style>
<BODY><DIV style="width: 980px; margin-left: auto; margin-right: auto"><DIV id="contentDivMainColumnTotalWidth"><DIV id="wide_4_5_section"><DIV align="center" class="utitle1">ΚΚ ΙΣΡΑΗΛ</DIV><DIV align="center" class="title2">Καταγγέλλει απαγόρευση εκδήλωσης αλληλεγγύης στους Παλαιστίνιους</DIV><DIV class="story_body"><P>Την απαγόρευση προγραμματισμένης εκδήλωσης στο πανεπιστήμιο της Χάιφα, του τμήματος νεολαίας του «<B>Δημοκρατικού Μετώπου για την Ειρήνη και την Ισότητα» «Χαντάς»</B> (μετώπου όπου βασικός κορμός είναι το <B>ΚΚ Ισραήλ</B>) με θέμα την επέτειο τριών χρόνων από την ισραηλινή αιματηρή εισβολή «Επιχείρηση Συμπαγές Μολύβι» στη Γάζα, καταγγέλλει το Κόμμα με ανακοίνωσή του.</P><P>Συγκεκριμένα, το ΚΚ Ισραήλ σημειώνει:</P><P>«Το Πανεπιστήμιο της Χάιφα αποφάσισε ν' ακυρώσει συζήτηση με θέμα την τρίτη επέτειο της δολοφονικής εισβολής στη Γάζα, που στην ισραηλινή κοινή γνώμη είναι γνωστή ως &quot;Επιχείρηση Συμπαγές Μολύβι&quot;, η οποία επρόκειτο να πραγματοποιηθεί σήμερα (σ.σ. χθες) ) από το φοιτητικό τμήμα του &quot;Χαντάς&quot;. Οι διοργανωτές έγραφαν στην πρόσκληση για την εκδήλωση, ότι το Ισραήλ διέπραξε σφαγή στο πλαίσιο μιας φασιστικής στρατιωτικής επιχείρησης. Η πρόσκληση, που διανεμήθηκε γύρω από το χώρο του Πανεπιστημίου, ανέφερε συγκεκριμένα: &quot;Για να τιμήσει την τρίτη επέτειο από την φασιστική Επιχείρηση Συμπαγές Μολύβι κατά της Γάζας, κατά την οποία εκατοντάδες Παλαιστίνιοι σκοτώθηκαν αδιακρίτως, και σε ένδειξη αλληλεγγύης με τους Παλαιστινίους που ζουν επί χρόνια υπό απάνθρωπο κλοιό στη Γάζα, οι φοιτητές του Χαντάς έχουν την τιμή να σας καλέσουν σε μια μεγάλη εκδήλωση για τον πόλεμο και την σφαγή στη Γάζα&quot;.</P><P>Ωρες αργότερα, δεξιοί φοιτητές ενημέρωσαν τον Τύπο σχετικά με την εκδήλωση που επρόκειτο να γίνει, και το Πανεπιστήμιο ανακοίνωσε την απόφασή του να την ακυρώσει υποστηρίζοντας ότι &quot;εντοπίστηκε μεγάλη διαφορά ανάμεσα στο αρχικό αίτημα που διατυπώθηκε για την πραγματοποίηση της εκδήλωσης και στο τελικό της περιεχόμενο, όπως αποτυπώνεται στα φυλλάδια που μοιράστηκαν στο χώρο του Πανεπιστημίου την Τρίτη&quot;. Ο Γιούρι Βέλτμαν, μέλος του φοιτητικού τμήματος του &quot;Χαντάς&quot;, απάντησε ότι &quot;η ακύρωση της εκδήλωσης αποτελεί υποχώρηση στην επιθετικότητα των ακροδεξιών και της Φοιτητικής Ενωσης, που προκάλεσαν αναταραχή από το τίποτε επειδή διαφωνούν με τη δική μας θέση. Οι απόψεις που επρόκειτο να παρουσιαστούν στην εκδήλωση είναι νόμιμες. Στο Ισραήλ, είναι νόμιμο να είναι κανείς αντίθετος με μια επιχείρηση που εξαπολύθηκε από την κυβέρνηση και να την κατακρίνει με σφοδρό τρόπο. Ο οποιοσδήποτε αρνείται το δικαίωμά μας να το κάνουμε αυτό, δεν αντιλαμβάνεται την έννοια της ελευθερίας της έκφρασης ή την έννοια της δημοκρατίας».</P></DIV><UL style="clear: both; list-style: none; text-align: right"><A href="http://www.rizospastis.gr/wwwengine/story.do?id=6616855" target="_blank"><SPAN class="icon_story_link" title="Μόνιμος σύνδεσμος δημοσιεύματος" style="width:16px;height:13px;cursor:pointer"> </SPAN></A><A href="moreLikeThis.do?storyId=6616855&amp;publDate=29/12/2011&amp;id=13845"><SPAN class="icon_story_more" title="Περισσότερα σαν αυτό" style="width:16px;height:13px;cursor:pointer"> </SPAN></A><A href="relay.do?page=mailStory&amp;id=6616855&amp;publDate=29/12/2011" target="_blank"><SPAN class="icon_story_mail" title="Ταχυδρόμηση δημοσιεύματος" style="width:16px;height:13px;cursor:pointer"> </SPAN></A><A href="storyPlain.do?id=6616855&amp;action=print" target="_blank"><SPAN class="icon_story_print" title="Εκτύπωση δημοσιεύματος" style="width:16px;height:13px;cursor:pointer"> </SPAN></A></UL></DIV></DIV></DIV></BODY></HTML>