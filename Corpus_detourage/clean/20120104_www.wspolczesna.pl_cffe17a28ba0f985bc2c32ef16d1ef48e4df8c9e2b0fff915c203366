<p>Białystok Stare MAN-y i jelcze trafiły pod młotek</p>
<p> Dodano: 3 stycznia 2012, 13:45  Autor: (mk) Komunalne</p>
<p> Przedsiębiorstwo Komunikacji Miejskiej w Białymstoku sprzedało 26 starych autobusów. Ich miejsce zajęło 16 nowych solarisów.</p>
<p>Stare autobusy zostały wystawione przez KPKM na aukcji internetowej. Można było w ten sposób kupić m.in. MAN-y, jelcze i mercedesy – wszystkie sprawne technicznie. W aukcji wzięło udział pięć firm z całej Polski handlujących autobusami i częściami do nich lub zajmujących się recyclingiem pojazdów. </p>
<p>– Jesteśmy zadowoleni z wyników przetargu – mówi Dariusz Ciszewski. – Udało się sprzedać wszystkie auta, za blisko 2/3 ich ceny rynkowej.</p>
<p>Stare autobusy zastąpi 16 nowych solarisów z ubiegłorocznego zamówienia, które już jeżdżą po mieście. Kolejnych 14 nowych wozów trafi do spółki wiosną tego roku. Przypomnijmy, że w listopadzie 2011r. białostockie spółki komunikacyjne otrzymały w sumie 35 nowych niskopodłogowych autobusów firmy Solaris Bus & Coach.</p>
